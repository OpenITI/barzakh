#####OpenITI#


#META# 000.SortField	:: NODATA
#META# 000.BookURI	:: NODATA
#META# 010.AuthorAKA	:: NODATA
#META# 010.AuthorNAME	:: NODATA
#META# 011.AuthorBORN	:: NODATA
#META# 011.AuthorDIED	:: NODATA
#META# 019.AuthorDIED	:: NODATA
#META# 020.BookTITLE	:: زبدة التواریخ
#META# 020.BookTITLESUB	:: NODATA
#META# 021.BookSUBJ	:: التاريخ
#META# 022.BookVOLS	:: 1
#META# 025.BookLANG	:: per
#META# 029.BookTITLEalt	:: NODATA
#META# 030.LibURI	:: NODATA
#META# 030.LibURIextra	:: NODATA
#META# 031.LibREADONLINE	:: NODATA
#META# 031.LibURL	:: NODATA
#META# 031.LibURLFILE	:: NODATA
#META# 031.LibURLextra	:: NODATA
#META# 040.EdALL	:: NODATA
#META# 040.EdEDITOR	:: NODATA
#META# 041.EdNUMBER	:: NODATA
#META# 041.EdNumber	:: NODATA
#META# 043.EdPUBLISHER	:: NODATA
#META# 044.EdPLACE	:: NODATA
#META# 045.EdYEAR	:: NODATA
#META# 049.EdISBN	:: NODATA
#META# 049.EdPAGES	:: NODATA
#META# 049.EdPHYSICAL	:: NODATA
#META# 049.EdVOLUME	:: NODATA
#META# 090.RecMISC	:: NODATA
#META# 999.MiscINFO	:: NODATA

#META#Header#End#


### |تاریخ سلغریان فارس‏ که به اتابکی موسوم بودند و عددشان یازده نفر بود و مدت ایشان صد و سى و یک سال بموجب ترتیب
#از راویان اخبار نقلست که بسبب انقلاب روزگار جمعی امرا با پنجاه‌هزار سوار ترکمان از کنار آب آمویه که علفخوار ایشان بود بسبب تهتک و تهور از شاه ملک برگشتند
~~و هریک با حشم خود برسم یارگی متوجه طرفی شدند از جمله امرا سَلوُر دمقاق که بسلور دنکل معروف بود اعنی خداوند شمشیر و چماق از اورق طاق خان و بطن و انساب
~~اغوز که اصل جمله ترکان باو می‌رسد و او نوکر قِنِق قُرغوت بود بگاه انهزام شاه ملک تمامت امرای تراکمه به مرو مجتمع شدند. سلور دمقاق که امیر یکهزاره بود
~~با حشم خود بجانب خراسان آمد و سالها بجانب‏ طبس و قهستان و اصفهان براه یاوگیان میکشت، چنانکه تمام آن در تاریخ اغوز مذکورست. بعد از یکچند سلجوقیان
~~بر ممالک ایران مستولی شدند و بآخر سلغری با سلجوقی متصل گشت و بحجابت سلجوقیان موسوم و مقام بکوه‌گیلویه ساخت مابین فارس و خوزستان و لرستان
~~و آن ولایتی عریض طویلست و ایشان یازده نفر بودند: اول اتابک مظفرالدین سنقور دوم اتابک زنگی 3 اتابک دکله {تَکله} 4 اتابک طغرل 5 اتابک سعد 6 اتابک ابوبکر
~~7 اتابک سعد بن ابی‌بکر 8 اتابک محمد بن سعد 9 اتابک محمدشاه بن سلغرشاه 10 اتابک سلجوقشاه بن سلغرشاه 11 اتابک مظفرالدین آبش بنت سعد که خاندان سلغریان منهدم شد.
#و در سوالف ایام و سوابق اعوام ممالک فارس که زبدۀ ممالک ایران است در تصرف آل‌بویه بود. ناظمان درر تقاصیر اخبار آورده‌اند که در 458
~~الب‌ارسلان بن محمد بن چغر‌بیک بن میکائیلِ سلجوق با لشکری بپارس آمد و بستد و فضلویه والی شبانکاره را بپارس آورد و بنیابه خود بگماشت و او بمرد و هشتاد و پنج سال
~~فارس در قبضۀ تملک سلاطین سلجوقی بماند و درین چند سال بنیابه آل‌سلجوق چند کس حکم پارس و شیراز کردند. بعد از فضلویۀ شبانکاره رکن‌الدین خمارتکین
~~بود بعد از ان جلال‌الدین حاولی {چاولی} که قمع و قهر شبانکاره بدست او تیسیر پذیرفت. پس ازو اتابک قراحه {قراجه} که مدرسه در شیراز بنا کرد و بدر همدان بمصاف سلجوقیان کشته شد.
~~بعد ازو اتابک منکوبارس {مِنگوبَرس} که در جوار مزار امّ‌کلثوم مدرسۀ بنا کرد و مرقد او در هم آنجاست و ابونصر که مدرسۀ لالا بنیاد کرده است معاصر وی بود. بعد ازاو
~~اتابک نرابه {بوزاپه} پادشاهی عادل منصف بود بر دست ملکشاه کشته شد. زنش زاهده خاتون در شیراز مدرسه‌ ساخت و اعضای او بآنجا نقل کرد. بعد ازو سلطان‌زاده
~~ملکشاه که از نژاد سلاطین بود بعد از کشتن برابه {بوزاپه} یکسال رایة دولت برافراشت.
#و چون مدت سلجوقیان سپری شد و معشوقه بیوفای ملک ازیشان سیری جسته چند افواج
~~تراکمه از نواحی خراسان و کنار آب آمویه چون امواج بحر زاخر منحدر شدند. یعقوب بن ارسلان الافشری با فوجی انبوه قصبه خوزستان اختیار کرد و سنقور بن مودود السلغوری
~~در عرصه کوه‌گیلویه خیام اقامت برافراشت و در 543 بر ملکشاه خروج کرد و او را منهزم گردانید و فارس سنقور را مستخلص شد تا ولایت مابین از سلجوقیان بازگرفت
~~و بافسر سلطنت آراسته شد و در صفر نیف {ست؟} و اربعین و خمسمائه سلطانمحمود را معروف بسلطان روددشتی بگرفت و بدر  بدر  سفید از حدود نوبندگان دربند کرد و
~~رسوم عدل و انصاف بی‌اندازه تازه و از جانب خوزستان یعقوب ارسلان بارها لشکر کشید بپارس بقصد اتابک سنقور و عاقبت بعد از محاربات منهزم میشد و امروز <296آ>
~~از رسوم او رباطی وسیع و مسجدی رفیع و مناری عالی بنام او معمور و مقصورست با موقوفات تمام و او سیزده سال پادشاهی کرد و عاقبة در مرغزار بیضا وفات یافت
~~و سه پسر داشت مهتر طغرل و میانه مسعود و کهتر ملکشاه. بعد از وفات او پسرش طغرل خرد بود برادرش اتابک نصرةالدین زنگی بن مودود بقائم‌مقامی برداشتند.
~~سابق شوهرخواهرش که در بیضا رباط سابقی ساخته و الب‌ارسلان که هم از اقارب ایشان بودند در ملک طمع خام کردند. زنگی بریشان ظفر یافت و هر دو را
~~هلاک کرد و بقصد اتابک شومله افشری که حاکم خوزستان بود مرتکب شد و او را بیک ظَفرَه  بشکست و از خوزستان مال و خراج بستد و مظفر بازگشت و همچنین
~~برفت و کرمان نیز بستد. و رباط شیخ عبدالله خفیف زاویه‌ مختصر بود انرا عمارتی وسیع رفیع کرد و بران اوقاف و خیرات فرمود و بعد از ان اتابک ابوبکر
~~از نو بنیاد نهاد و عمارتی رفیع حصین بساخت و خیرات دیگر با آن منضم گردانید و جاد داد و دهش و آیین محبوب مرغوب پیش گرفت و بعهد او جور و ستم سرِ خویش
~~و تا چهارده سال عرصه مملکت را بنور معدلت افروخته داشت و در دژ اشکنوان وفات یافت در 551. او را پنج پسر بودند: تکله، زیدان، ارقم، سعد، ملکشه.
~~بعد از او اتابک مظفرالدین تکله بن زنگی وارث تخت پدر گشت و در حفظ مملکت و ضبط مصالح رعیت بر شیوۀ آبای کرام استقرار نمود. اتابک
~~قطب‌الدین طغرل بن سنقور را کرچه با رای و فر و فرهنک بود اما تأیید نداشت دو سه نوبت بر اتابک تکله خروج کرد و بهر نوبة یکچندی پادشاهی و بعراق رفت و لشکر آورد
~~و اتابک پهلوان انتهاز فرصتی کرد و شیراز را از کدخدا خالی یافت قتل و غارت کرد در 555 فارس بگرفت و بطغرل سپرد و طغرل بآخر
~~یکسال پادشاهی کرد و دکله {تلکه} روی از جنگ نمیگردانید ارسلان بوقا که بندۀ او و ملازم طغرل بود پیغام داد که بگریز که اگر ترا بدست آرند
~~بطمع مملکت فارس نه ترا گذارند و نه طغرل را. دکله {تکله} هم بر شواره گریخت که آنرا فیروزآباد خوانند. شمشیری درشت بر پشت او آمد و جوشن ببرید.
~~عاقبه‌الامر دکله {تکله} بازآمد و طغرل بگرفت و در در شکنوان میل کشید و دوم هر دو حدقه‌اش برکند تا بمرد. و جراحات آن حادثان را به مرهم شفقت
~~و معدلت مندمل گردانید و بیست سال پادشاهی کرد و در حدود احدی تسعین خمسمائه در بیدک پسا وفات یافت. بعد ازو اتابک قطب‌الدین طغرل بن سنقر بن سعد زنگی
~~بحکم وراثة و وصیت بپادشاهی نشست و تکله را بیاورد و در جنب سنقور دفن کرد. و آثار شهامت و شجاعت و اَمارات سماحت و سخاوت و مروت و فتوت در اقطار و امطار
~~ظاهر شد. نخست خوزستان بگرفت و همچنین کرمان بستد و ببرادرزادۀ خویش محمد بن زیدان سپرد. رضی‌الدین زوزنی که عامل خوارزمشاه بود، او را بفریفت
~~و بحیله کرمان از او انتزاع نمود و او بر عم عاصی شد و اتابک سعد پیوسته هوای ساز و نوای عراق زدی خصوصا راه اصفهان و همدان چون محور چرخ کرد عالم کشتن
~~آرزو میکرد و برای تطواف این اطراف بیشتر اوقات شیراز را خالی کذاشتی توقع استخلاص دیکر بلاد. بدین واسطه در شهور ستمائه اتابک اوزبک بن پهلوان با کلچه قاصد شیراز شد
~~و نهب و غارت تقدیم داشت و باز در اثنی ستمائه سلطان غیاث‌الدین خوارزمشاه با لشکری چون مور و مار بیامد و اهالی خطه فارس را  بانواع شکنجه و عقوبات سخت معذب داشت<296ب>
~~و هرچه یافتند برداشتند و در اربع عشر ستمائه با مقدار هزار ازدر پیکار تا حدود ری عنان‌ریز برفت و در مرحله خیل بزرگ بر مقدمه و لشکر
~~سلطان محمد تکش زد و جرات و جسارت نمود سلطان از دلاوری او تعجب نمود و گفت چگونه پروانه‌وار خود را بر شعلات شمع انجم عرضه میکند
~~و پشه‌کردار مستقبل عواصف ریاح میشود عاقبت اسبش خطا کرد و دستگیر و اسیر گشت سلطان از داعیه اقدام و اقتحام سوال کرد گفت نمیدانستم که
~~سلطان عالم است دلاوری و بزرگواری او سلطانرا مانع کشتن آمد او را در خرگاهی مفرد احتباس فرمود و اسباب ضروری او از مایحتاج از خیمه و فراشخانه
~~و مطبخ و اوانی مجلس بزم و انزال ملوکانه مرتب کرد. پس ملک زوزن وسیط شد و قرار بران افتاد که اتابک سعد دختر خود را ملکه خاتون در سمط سلک
~~زوجیت سلطان منعقد گرداند و هر سال از محصولات و ارتفاعات و مستدرکات ممالک فارس ثلثی با چند قلاع اصطخر و اشکنوان که بر مسامته آن مدار راس ~~و جدی و سرطانست و پسر خود زنگی را برسم نوا در حضرت بدارد بدین شرط انصراف و اجازه یافت با خلعت مظاهرت و اواصر مصاهرت متبرم و منعقد گشت و در سنه
~~خمس عشر با شیراز استرجاع نمود. اتابک ابوبکر پسرش چون صورت مصالحه و تزویج ملکه و ترویج ارتفاعات و مستدرکات و حصه موضوعات و التزامات معلوم کرد از اندیشه
~~ملک موروث در معرض خوف و خطر چون رعد و برق بجوشید و بخروشید و بمواضعه و معاهده با چند خواص بوقت ملاقات مغاوفصه پدر را زخمی بیرحم زد ضخامت لباس
~~مانع صلابة تیغ آمد اتابک سعد گفت منم پدرت ابوبکر گفت من تو را میطلبم اتابک سعد بفرمود تا پسرش را بگرفتند و بقلعه اصطخر مقید و محبوس کرد چند سال  تا بوقت
~~وصول سلطان جلال‌الدین خوارزمشاه گناه او را از پدر بخواست و از قید خلاص کرد و از مشاهیر آثار اتابک سعد و خیرات و موقوفات او در شیراز مسجد جامع است
~~جدید و چون عرصه مروت و مکرمت خود با وسعت و بر مثال همت مقبلانه عالی ارکان و رباطی بر سر راه عراق بنا کرد که عوام آن را کرک می‌خواند و قری و ضیاع
~~و مزارع و بساتین و حمام و اراضی بر آینده و رونده وقف آن کرد و هنوز آن خیرات مستمر و جاریست و مدت ملک او بیست و سه سال در سره مملکت خطبه و سکه به نام
~~او مزین و معلی گردانیدند و عاقبت در احدی الجمادین سنه ثلاث و عشرین و ستمائه آخرت را بر دنیا گزید و از دار غرور بسرای سرور انتقال کرد. بعد ازو اتابک مظفرالدین ابوبکر سعد بن
~~دکله زنکی قائم‌مقام پدر شد که واسطه قلاده و خلاصه اولاد سلغری بود مؤید بتایید یزدانی و موفق بتوفیق ربانی دین‌دار شرع‌پرور دادگستر که صیّب  احسان و عارفتش غبار فقر و فاقت
~~از دامن آفاق علی الاطلاق فرونشاند و آفتاب اقبال اتابکی باوج ارتقا رسید و کوکب دولت سلغری بذروه استعلا و اوج استیلا پیوست و در تاسیس مبانی ایاله و تاکید دعایم عدالت
~~و حفظ شرایط ملک‌گستری و شرط ضوابط دین‌پروری و دولتیاری آثاری نمود که ذکر آن تا منقرض ادوار و منقضی اعمار دست‌زدۀ حدثان و پایمال طریان نگردد.
~~پادشاهی بود همایون ذات مبارک اعتقاد حافظ بلاد ناصر عباد بیشتر بزرگان عهد و مشایخ و سادات {....} انعام عام او بهره‌مند بود از انجمله یکی شیخ المشایخ سعدالدین
~~حموی بود دوم شیخ جمال‌الدین گیلی مقیم قزوین او را هر سال سیصد و شصت دینار زر سرخ فرستادی یکبار {...} نقره فرستاد شیخ برنجید و گفت هزار ؟؟؟ کسی به فلان و بهمان جمله <297آ>
~~ترکمانان عالم دارند و خجل و تشویر زده بازگشت اتابک او را سوگند داد که راست بگوی تا چرا قبول نکرد و چه گفت کیفیت ماجری حال با او بگفت اتابک گفت حق با اوست
~~و ما بی‌ادبی کردیم و آن را با سرخ کرد و بفرستاد قبول کرد و شخصی قزوینی پیراهن کهنه شیخ باسم تبرک بستد و پیش اتابک برد او را هزار دینار داد و ان پیراهن کهنه شیخ بپوشید
~~و یکچندگاه داشت تا بدین غایت مرید و معتقد درویشان بود و چون بر لشکر چنگیز خان آگاه شد از سر اخلاص اظهار ایلی کرد و تنسوقات و عراضات را بمصحوب برادرزاده خود تهمتن به بندگی
~~اوگتای قان فرستاد و التزام خراج و اتاوه کرد و آن سیورغامیشی را یرلیغ با لقب قتلغ‌خانی ارزانی داشت و پادشاهی ملک موروث بر وی مقرر فرمود و بمیامن تربیت او
~~حافات ملک فارس از مخافات و آفات مصون و محصون ماند و نخست که در کار مصالح ملک شروع نمود صاحب سعید عمیدالدین اسعد را بسبب وحشتی که ازو در خاطر است
~~مواخذت فرمود و با پسرش تاج‌الدین محمود در قلعه اشکنوان محبوس این رباعی باتابک فرستاد
#ای وارث تاج و مملکت افسر سعد%~%بخشای خدای را بجان و سر سعد
#بر من که چو نام خویشتن تا هستم%~%همچون الف ایستاده‌ام بر سر سعد
#عاقبة او را در شهور اربع عشرین ستمائه هلاک کردند و پسرش خلاص یافت و هر سال بسی‌هزار دینار زر حاصلات محقرترین
~~ولایتی از اعمال فارس بود استرضای حضرت خانان حاصل میکرد و اندکمایه عراضه از مروارید و دیگر ظرایف مقید و هر سال پسر خود اتابک سعد را یا ازدر برادرزادگان
~~یکی را بحضرت فرستادی تا اعلام ایلی و رسوم مطاوعت تازه داشتی و از عاقبت‌اندیشی شحنگان مغول را بر ظاهر شهر مقام داد و معتمدان و منهیان را بتفحص برگماشتی
~~و عوام را از تردد در پیش ایشان منع کردی تا کسی را استطلاع بر احوال ملک میسر نشود و برای این مصلحت را کاخ اقامت در بستان فیروزی اختیار کرد و ارکان دولت حوالی
~~آن خانها  برافراشتند و از خیرات او در ابتنای مدارس و مساجد و مقابر خیر و استحداث خانات و اسواق و دکانات رغبتی کامل داشت صد و اند بقعه خیر ساخت
~~و قری و مزارع و بساتین و طواحین و اربطه و خانقاهات در هرجای وقف کرد و قناطر و مسبلات و خیرات و مبرات و در رقعه شهر دارالشفا و سقایه با کمال
~~مرافق و آراستگی بپرداخت پر از طعام و اِدام و بموافقت او و قضیه النّاس علی دین ملوکهم امرای حضرت و ارکان دولت نیز خیرات و انعامات متواتر و متوالی داشتند
~~و بسیار رقبات و بقاع متبرک در نفس شیراز و اصقاع که در صدد انهدام و معرض انخرام بودند آنرا تجدید عمارت کرد و بر زهاد و عباد و صلحا و متصوفه و گوشه‌نشینان
~~فایض داشتی و جانب ایشانرا بر علما و فضلا مرجح داشتی و چون از حسن اعتقاد خریدار زهد و تقشّف بود متسلّسان و متزهدان خود را در زیّ زهاد می‌آوردند
~~و به ایادی و انعامات و اکرامات او محفوظ می‌شد و ارباب بلاهت و اصحاب بلادت را گفتی اولیا و جلسای خدای تعالی‌اند و نفوس ملکی دارند و از صاحب ذکا و فطنه نفور و ملول
~~بودی و ایشانرا به تحرمز و فضول نسبت دادی تا لاجرم چند نفر از ائمۀ نامدار را بهتهمت نسبت علم حکمت از شیراز ازعاج کرد لطیفه روزی میان هارون رشید و وزیر مناقصه شد هارون
~~متصوفه را بر علما و ائمه رجحان مینهاد و وزیر خلاف آن علما را بر متصوفه عاقبه رای هر دو بر آن قرار گرفت که از هر دو طایفه مسئله پرسند خلاف عقیدت و طریقه هر دو این مسئله ایراد کردند
~~که ما دواء الخمّار این مسئله را پیش ابراهیم خوّاص فرستادند که مقدم متصوفه بود او خشمگین شد و گفت خدای تعالی جزای خیر دهاد من کی شراب خوردم تا این بدانم بعد از این پیش اسماعیلِ حماد فرستادند گفت <297ب>
~~إنّ آئین الکلام کلام ربّ الأنام و روایتست که جاهلی در لباس متصوفه اتابک را امامت تحریم نماز بست بیچاره معرفت مخارج حروف نبود. چون از نماز فارغ شد اتابک در اعتقاد
~~مقلدانه راسخ‌تر گشت او را نیکو بنواخت و صلتی گرانمایه ارزانی و این حکایت نیک ماننده باحدوثه سلطان محمد خوارزمشاه است  که او دائماً با فخرالدین رازی رحمه الله
~~ترجیح طوایف زهاد و عباد بساط مباحثت کشیدی و بدین دلیل تمسک نمودی که این گروه چون بکمتر لقمۀ غیرمتکلف و حقیرتر خرقه مزیّف قانع میشوند و از اختلاط و اختلاف دامن
~~تعلق درمی‌چینند تا باندک زمانی متصدی تلویح کرامات و مترقی بذروۀ مقامات میگردند و طلبه علوم با وجود تعلیم و تعلم جا‌گداز و خون جگر و دود چراغ میخوردند و ایشانرا
~~این قبول و منزلت پیش مردم حاصل نمیشود و هرچند فخرالدین نص آیة که نام علما در عقب ذکر ملایکه مقرب و در زمرۀ لا یعصون الله اشارة رفت و بعبارتی نیکو تلفیق کردی خاطر سلطان بر انکار
~~اصرار مینمود. فخرالدین روزی فرمود تا اجلاف خربندگان اصطبل دو کس را بیاورند و بعد از التزام استحمام و استنظاف شرایط حلق را لباس  دلق زرق بر سر سجاده مرقع ترهات
~~متصوفه بنشاند و قومی ملاحده بر قاعدۀ مریدان  پیرامون ایشان حلقه گشتند گوییا دیو ستنبه را در شیشه کرده بودند و پری را در حلقه آورد و دعوت سلطان کرد تا به میامن همت این دو بزرگ
~~مستجاب‌الدعوه تقرب نمایند سلطان را بدین عشوه زیارت مشایخ مزوّر فرمود و بزانوی خدمت با تواضع و فروتنی بنشاند و از انفاس محاورات ایشان مستمد گشته صِلات موفور مبذول فرمود.
~~چون بازگشت فخرالدین کیفیت حال اظهار کرد و سلطانرا برین تصریح تنبیه که این دو شخص دیروز در مرابط خیول و مزابل نزول داشتند و موانس سهیل و نهیق رای خوارزمشاهی چه می‌فرماید
~~مجرد حلق و طیس طمع بزیّ خلق و تشیخ یک‌روزه در نظر خلق مغیر خلق و سیرت ایشان میتواند بود و ازرق‌پوشی از زورق هواپرستی خلاص داد تا موجب کرامات یا دلیل سعادات گشت
~~چگونه مساوی افتد با مساعی متعلمی که سالها در استکمال نفس و معارف یقینی و کمال دینی منقضی کرده باشد و بعقل مستفاد معرفت تصدّر موجودات و تصور تصدیق معلومات حاصل کرده
~~هل یستوی الذّین یعلمون والذّین لا یعلمون سلطان اعتراف کرد و باز بساط عناد نگسترد. برجمله از اشخاص رقبات خیر آنچه امروز معمورست و مراسم درس و تلقین و وعظ و تذکیر
~~در آنمعین هنوز زیاده از سی‌هزار دینار رایج در سالی ارتفاع آنست با وجود تغلب و تعدی بیگانگان و فساد تصرف فرزندان او استدراک میتوان کرد بر مکارم ذاتی و خلال پسندیدۀ
~~او لاجرم بر نام نیک که عاقبت محمود عبارت از آنست بیندوخت و سعادت دنیوی و اخروی باهم جمع کرد. برجمله مملکت فارس که از دوصد سال باز خراب گشته بود بمحاربات شبانکاره
~~و عناد آل‌سلجوق و اولاد قدوم کلچه و سلطان غیاث‌الدین به اندک مدتی برای و تدبیر اتابک معمور و آبادان شد و فراوان از جزایر و سواحل چون بحرین و قطیف لحسا و قیس و اندراوی
~~و غیر آن بگشود و در بعضی بلاد بالقابش خطبه مزین کردند. و برای اطماع امراء مغول و توقعات خواتین و شهزادگان و اخراجات ایلچیان که افزون از حوصله فارس و بحر بود و مصالح خزانه
~~و مواجب لشکریان و دیگر امور ضروری و مهم ما لابد ناچاری دارات و طیارات در نفس دارالملک و اعمال وضع کرد و قوانین دخول اصناف قماشات و عشور خیول و جِمال و اغنام
~~و حمیر و بقور معین گردانید و املاک و ضیاع اربابی را از قنواة و طواحین و عقار و بساتین بحسب مواضع و نسبت اشخاص قانون ربع و خمس و عشر و سدس اساس نهاد و استخراج
~~حقوق دیوانی از مزارعات و اشجار مثمرات بر مساحات و تقدیر خرص و تقریس غرس مبنی ساخت. و بر سبیل تدریج نفایس املاک و ضیاع و عقار اکابر سادات و مشاهر قضاة و جماهیر اعیان و کفاة <298آ>
~~با حوزۀ دیوان گرفت و صاحبش را در معرض احتجاج دیوانی و بازخواست سلطانی می‌آورد لا إله إلّا الله قاضی عزالدین علوی که خاندان دوحه سیادت و قاضی‌القضاة بود از شغل قضا معزول کرد
~~و تمامت املاک موروث ایشان با تصرف گرفت بنابرآنکه طایفه سادات در فارس گروهی انبوه‌اند متغلب و مستولی اگر بقدر ثروت مال و فسحت املاک و منصب حکومت و قضا
~~با شرف نسب سیادت بهم جمع شوند سودای تملک و تسلط در ضمایر ایشان پدید آید و مملکت فارس را از تصرف من استنزاع نمایند و متصرف که ایشان را چیزی بدیوان نمیرسد ایشانرا
~~مدمّر و املاک مسخر گردانید و بزعازع مخاطبات عنیف و ؟؟؟ صولات قمع و قهر از دست ایشان انتزاع نمود و اگر کسی باستظهار اعوان و انصار و اعتماد مناعت و حصانت مکان طریق تمرد
~~میسپرد شجرۀ بنیاد او را بجام قهر زهر مستأصل گردانید و ثمرۀ امانی منقلع و نظر برآنکه حالت بطر نعمت خویش مکنت تصرف دادن چنان باشد که عقارب را نیش و مور را
~~پر و گرگ سترگ را سر در گله دادن هیچیک را از عمال و کتاب یکسال تمام بملابست اشغال منصوب نمیفرمود که عنقریب بجرّالثّقیل و علت رفع و استدراک حسابات در پای اذلال مصادرات
~~مخفوض نمیکرد. و خیرات و مبرات و بزرگواری و جهانداری او در اقالیم مملکت و چهارطاق رواق افتاد سایرست و صفت جهان‌گردش در بسیط عالم دایر و از حوادث
~~غریب ایام دولت او از شهر ابرقوه شیخی محمود فضل نام مقبول‎‌القول ظاهر شد و مردم را بامر معروف و نهی منکر دعوت میکرد و از جمله مریدان شیخ مجدالدین بغدادی که در مسجد
~~مصری اصفهان مدفونست و محمود مردم را میگفت مبارکباد شما را دم عیسوی خلقی انبوه برو جمع شدند و عوام سخنان مفلق مبهم او فهم نمیکردند بافواه آوازه درانداختند که او
~~پیغمبرست  سخنان کفرانگیز شرکت‌آمیز و بیجاده هرگز از او ؟؟؟ شرعی کسی نامرعی ندیده و دم نفسی گیرا داشت با هرکه سخن کردی مرید او شدی  و اتابک ؟؟؟ که چند کرت
~~فقها و ائمه زمانرا در وی بمباحثه و مناظره جمع کرده بود به قلعه سفید محبوس داشت و او بعد از سه سال شخصی را که پیش وی آب وضو کردن آورده بود گفت امشب بگوی
~~تا اهل قلعه همه پشت دهند چون بگفت  جماعتی گفتند نماز بسیار می‌گزارد و ادعیه و اوراد وافر میخواند دماغش مخبط و مختل شده است سخن او اعتبار نکردند و جمعی
~~از سر اخلاص نخست تصدیق کردند و فرورفتند سحرگاه زلزله شد سخت و بیشتر خانها با اهل منقلب و نگونسار شد اتابک از استماع این سخن مستشعر شد محمود را از قلعه
~~فرود آورد و تعظیم تمام نمود و گفت توقع دارم که شیراز را ایمن بخشی و از اینجا بروی او گفت بخشیدم و متوجه اصفهان شد، چون به ؟؟؟ رسید که سرحد فارس است متوفی شد
~~و بر صحرای آن مدفون گشت بعد از آن دو کس قصد سوختن گور او کردند یکی امیر ابوبکر که از جمله نواب اتابک بود و دوم سید عمادالدین علوی و هر دو کشته شدند و بعد از آن مریدان
~~او را جمع کردند و گروهی فقها بخون ایشان رخصت دادند خصوصاً شیخ شهاب‌الدین ؟؟؟، تا بعضی مسلوخ و بعضی مسلوخ و بعضی مصلوب و بعضی باطراف عالم مهدوم گشتند. برجمله چون
~~پادشاه عالم هلاگو خان بمبارکی بدیار ماوراءالنهر رسید اتابک ابوبکر سلجوقشاه با حملی تمام و اسبانی بنظام به حضرت فرستاد تا بکنار آب آمویه بشرف زمین‌بوس معزز و مکرم شد
~~و بحکم اجازه با شرف سیورغامیشی با شیراز انصراف نمود و چون پادشاه از فتح قهستان و الموت بازگشت اتابک ابوبکر پسر خود سعد را برسم تهنیت مصاحب حملی بزرگ بخدمت
~~فرستاد از حضرت پادشاه تکریم یافته بنظر اکرام ملحوظ گشت و تربیت یافته و بوطن مألوف خود انصراف نمود و چون پادشاه عزم بغداد جزم کرد اتابک لشکری تمام ساخته <298ب>
~~مصحوب محمدشاه بخدمت فرستاد و بعد از فتح بغداد پسرش اتابک سعد را بمراسم تهنیت بخدمت فرستاد پادشاه بعد از شرف سیورغامیشی و اعزاز او را با سریر مملکت ؟؟؟ داد
~~و درین سال کتبوقا نویان با چریک مغول بعزم بغداد بلرستان رسید و اتابک دکله را بگرفتند و لرستان بقهر بستدند. اتابک ابوبکر بعد از سی و چهار سال و شش ماه و یازده روز
~~پادشاهی در شیراز بیمار شد و شب پنجشنبه پنجم جمادی‌الاول ثمان و {خمسین} ستمائه وفات نمود بعد از گذشتن اتابک ابوبکر مملکتش مخبط گشت و پسرش اتابک سعد در مستهل آن سال
~~از هولاگو خان بازگشته بود از رنج و تیمار راه بیمار گشت و پسر و پدر از امراض یکدیگر بیخبر بودند چون بمرحله طبرش از اعمال قم و همدان رسید و روز یکشنبه هفدهم
~~جمادی‌الآخر ثمان و خمسین و ستمائه عمرش در آن ممالک فذلک پیوست میان حادثه پدر و پسر دوازده روز بود شصت و هفت سال عمرش بود  صندوق او را بمدرسه عضدی شیراز
~~که مستحدث ترکان بود دختر علاءالدوله نقل کردند و آنجا دفن و خاص و عام شیراز از عزا و ماتم او قیام نمودند و از او پسری محمد نام و دو دختر ابش و سلقوم
~~ماندند و سلغرشاه بن سعد برادر اتابک ابوبکر بود از خوف برادر از مال و ملک و لشکرکشی بکلی اجتناب کرد در صبوح‌آباد که از انشاء او بود بیرون ؟؟؟ ؟؟؟ میداشت
~~و استهلال ماه رمضان را هر روز جزوی از مصحف مجید بخطی غیرت لؤلؤ منثور و رشک گلبرگ ممطور بنوشتی و بکعبه معظم فرستادی و گاه گاه از سر حسرت گفتی که
#ای چرخ بگردش تو خرسند نیم%~%آزادم کن که لایق بند نیم
#گر میل تو بر بیهنر و نااهل است%~%من نیز چنان اهل و خردمند نیم
#اتابک به او نظر اشفاق اخوت نمی‌انداخت محقر ولایتی که
~~حاصل آن سیم مطربان و جایزه شاعران نبودی تقریر کرد لاجرم قرض متکاثر و وام مترادف گشت سلغرشاه روزی به مجلس بزم اتابک حاضر شد اتابک بر حسب حال خود
~~بدیهۀ انشا کن
#گر من چو تو بخت همنشین داشتمى%~%با بخل همیشه سر بکین داشتمی
#زین سان که تویى و تو مرامیدارى%~%گر من بُدمى تو را چنین داشتمى
#اتابک قطرات عبرات را بر صفحات
~~و حیات ریزان کرد و از جمع خزانه ده صغره زر و ده تخته جامه و از اصطبل خاص ده سر عتاق جیاد بفرستاد و قروض او را از خزانه بداد و بعد از یکچند در ازای اسعاف مطلوب
~~و انجاز موعود او را سمی ناقع تجریع فرمود تا جان نازنین سپرد و چون پدرش درگذشت پسرش اتابک محمد بن سعد بن ابی‌بکر طفل بود او را بر تخت مملکت نشاندند و مادرش
~~ترکان خاتون دختر علاءالدوله بن اتابک محمودشاه بود زنی رایزن و بانوی کافیه و امینه بنظم مملکت و ضبط مصالح خلایق قیام نمود و رُعات و رعیت را در سایه رفیع خود
~~پناه داد و خواجه نظام‌الدین ابوبکر را که درجه اشراف یافته بود بمنصب وزارت رسانید و ولاة و اکابر و وجوه و اشراف فارس و ملوک و امرای اوامر و نواهی او را مطیع و منقاد
~~شدند و او بر سبیل نیابت پدر پادشاهی میراند و مصحوب رسل تنسقات و پیشکشها ببندگی هلاگو میفرستاد و اظهار صدق و اخلاص طاعت مینمود از حضرت بر حکومت و سلطنت پسرش
~~اتابک محمد یرلیغ رسید با سیورغامیشهای دیگر و امیر فخرالدین بعد از وقوع واقعه اتابکی اختیار خود بخدمت ترکان بشتافت او را نهانی ازین حال ؟؟؟ ؟؟؟ فانی بمنزل جاودانی رسانید
~~در آن حالت از تعاویذ بازوبند کاغذ بیرون کردند و بدندان بخایید دانستند که گنجنامه اتابکی بوده و امیر مقرب ؟ را مصادره کردند اهالی شیراز ترکانرا بشأمت
~~قدم منسوب کردند و نیز شمس‌الدین میاق که از خواص غلمان و بندگان بود و اتراک ممالیک اتابکی سعد بمزید دربت و قربت معروف و موصوف اکثر طوایف بغلبه الظنّ یخطی ویصیب <299آ>
~~او را به خیانه مالک‌الرقاب متهم گردانیدند و اینحکایه افسانه و بهانه زبانهای بیکاران شد و ترانه مجلسها گشت چه امیر میاق نایب ملک او شده بود و با او چون
~~آب و روزگار بوقلمون‌وار بهر رنگی درساخته و یکچند چون مگس بر سر کاسه طعام آمد شدی میکرد در ذی‌حجۀ تسع و خمسین و ستمائه هولاگو خان امیر التاجو را برای ضبط مملکت
~~و حفظ رعیت بامارت شیراز فرستاد و در ربیع‌الاول ستین [و ستمائه] با حضرت مراجعت نمود و چون دو سال و هفتماه از عهد و دولت اتابک محمد بن سعد بگذشت بواسطه سقطه از بام قصر
~~که مشعر بود بضغطه القبر هنوز اوج کمال و صفاء طول النهار نادیده هم از مطلع عمر در عقده تقدیر بلاء کسوف شد و هنوز هلال بدرآسا مهر مهر او را استقبال نیافته
~~که هم از منزل اجماع بمسیر قضا اسیر محاق اجل گشت وذلک فی یوم الثلثا سلخ ذی‌حجة ستّین وستّمائه بعد از واقعه او مادرش ترکان با ارکان دولت و بزرگان مملکت مشاورت بست
~~رای بران قرار گرفت که محمدشاه بن سلغرشاه بن سعد زنگی که در واقعه بغداد ملازم هولاگو خان بود او را برون آوردند و بر تخت اتابکی نشاندند و او چون میدان
~~از مردان خالی یافت سودای پادشاهی در دماغش افتاد گروهی از ترکمانان سرگشته و جوقی  چماقداران گریخته بخت‌برگشته برو جمع شدند و او را بر ارتکاب ؟؟؟ و ؟؟؟
~~اغوا و اغرا می‌دادند و برادرش سلجوقشاه در قلعه محبوس بود بتخلیص خود را این رباعی فرستاد
#کی باشد از این سنگ برون آمدنم%~%نامیست از این ننگ برون آمدنم
#گویی مگر از سنگ برون می‌آید%~%پروانه از سنگ برون آمدنم
#او در جواب عشوه‌ای نوشت و بساط مهر اخوت فرونشست و به کار عیش و نشاط و شرب شراب مشغول شد
~~و با این خصائل بی‌طایل خون خطا میریخت و غبار عداوت می‌انگیخت و اگرچه سلغم دختر ترکانرا در سلسله نکاح ازدواج داده بود بمشاورت و رای ترکان
~~مبالات نمیکرد و رد و نهی ملتمسات و نفی مقترحات او می‌نمود و او بزرگان درگاه و ملازمان سپاه جمعی را بقتل آورد و بآخر قصد میاق کرد میاق
~~متوجه اردو شد از حضرت فرمان نفاذ یافت که محمدشاه و بی‌بی سلغم بدرگاه پادشاه آیند تا بحضور و مشاورت ایشان ضبط مملکت و تنسیق ناحیه فارس
~~بوجه احسن کرده شود ترکان چون دانست که او سر خلاف و نزاع دارد با امراء شول و ترکان مواضعه کرد و به اتفاق منتهز فرصت شدند چون اتابک محمدشاه
~~بحرم درآمد جماعتی چون گرگ و گراز آن شاه شیردل را ناگاه بروبه‌بازی ترکان آهوچشم صید کرد و روز آدینه دهم رمضان دستگیر و اسیر مثل صادق است
~~که از دشمن صدق و صفا و از ترک حلم و حیا و از زن عهد و وفا چشم نتوان داشت و او را مصاحب ایلچیان بحضرت ایلخان فرستاد و عرضه داشت که محمدشاه
~~بر مهام جهانداری قیام نتوانست نمود چه در قتل بیگناهان مبالات میکرد که مقدمه مستدعی تخریب بلاد و عباد و مستلزم بفرق شرعت و تعذیب اذناب و اشراف این ؟؟؟
~~؟؟؟ یافت و پادشاه این خدمت را بشرف قبول مقابله و موازنه گردانید و چون محمدشاه را بدین اغلوطه مانند کودکان بازی خرید و در شهر آذینها و گلها فرمود بستن و
~~ندای منادی دردادن که پادشاه سلجوقست و ترکان در خفیه از پیشتر سوهانی در میان سفره طعام بر قلعه نزد سلجوقشاه فرستادند تا بند بساید و در این وقت امراء شول را
~~با بعضی ندما و خواص بصوب قلعه باستحضار سلجوق روان کرد با خلاص سلجوقشاه از مواضع اعتقال مقارن یکدیگر افتاده در خدمت او بمقر دولت شتافتند بعد از آن
###||ذکر مظفرالدین سلجوقشاه<299ب>
~~مظفرالدین سلجوقشاه بن سلغرشاه بن سعد زنگی را بر سریر اتابکی آرام دادند و افسر شاهی بطلعت او نور و نوا گرفت مادرش از نژاد سلاطین سلجوق بود و بسال از محمدشاه بزرگتر
~~و بشرف حسب نیز همچنین اهالی شیراز بحکومت او مستبشر شدند و او خلیع العذار خبط عشوایی می‌کرد و دست بنهب و کشتن و تاراج برد و جمعی را از میانه ملک برداشت
~~و ترکان خاتون را عقد تزویج و مناکحت بست تا مگر خزاین و دفاین را در قید تصرف آورد و ارتکاب و افعال و کردار لئیمه و اقتراب بحرکات ذمیمه اقدام نمود و دایماً
~~بشرب شراب اشتغال داشتی و خانهاء قدیم تاراج میداد تا لاجرم باندک زمانی دولتخانه اسلاف کرام از سر غرور نخوت و جهالت برانداخت از اتفاق شبی بر گوشه
~~مجلس بزم نشسته و غلامان برسم خدمت صفوف زده که ناگاه سلجوقشاه را خیال ترکان دامن دماغ بدست استیلا محکم فروگرفت و اگرچه مشغوف جمال او بود
~~اما اندیشه تهمت و ملامت لایمان گریبان جان او استوار گرفت از حاضران نظر بر زنگی قوی‌هیکل انداخت که در صف نعال ایستاده بود و مانند شب با روز آمیخته
~~با چشمی دشمن‌روی‌تر از جثه رقیب و شکلی هولناکتر از هجران محب و حبیب و او را اشارة فرمود تا ترک چینی‌نژاد و رومی‌رخ را بتیغ هندی سر برارد و بیارد آن دیو سیاه
~~تباه بحکم فرمان شاه سر آن ماه را پست برید و در طبق زرین نهاده پیش شاه آورد و از پروردگان دایه صدف دو دانه گوهر خوشاب که بهای آن خراج مصر و شام بود
~~در گوش داشت سلجوقشاه سخت‌دل هر دو گوش او را با گوشوار برید و پیش مطربه مجلس انداخت مثل است که از سر بریده آواز و مرغ پرنده باز نیاید
~~اما طشت سر ترکان از بام بیفتاد و طنین آیین آن بمحدب افلاک رسید سلجوقشاه چنانکه رسم بیدولتان باشد در مبادی مداخل عواقب مخارج تصور نکرد و دران
~~هنگام اغولبگ و قتلغ بیتکچی از حکم یرلیغ ایلخان بر ممالک فارس باسقاق بودند برین حرکت ناوارد مستوحش انکار و انفار کردند و چون ببارگاه آمدند ایشانرا
~~توهمی افتاد که سلجوقشاه قصدی خواهد پیوست بی اجازت و ؟؟؟ بر مراکب سوار و روان شدند سلجوقشاه از سر طیش و خفت دماغ و جنون و شطارت
~~که با ندامت و سآمت همزادند با یکی پیراهن و گرزی زرین بدست یکسواره از عقب شحنگان بتاخت بیرون شهر اول باغولبگ رسید و گرزی بر سر او زد
~~که از پشت مرکوب جدا گشته روح بخازن سپرد بر اثر مواکب و جنایب او برسید فرمود تا لشکریان ؟؟؟ منحوس هم از سر پای و عوام‌الناس از هرجای با سنگ و فلاخن و قارورات
~~نفط و آتش گرد مساکن و مواطن ایشان درآمدند و خانهای آراسته باسباب تنعمنات چون جگر مصیبت‌رسیدگان بسوختند و دودمان خود را بر باد فنا دادند و در یکساعة
~~مناط سقوف آن ابنیه  با بساط اغبر زمین موازی کردند و قتلغ بتکچی را بر عقب نوکران روان کرد و خدم و حشم ایشانرا بر تیغ بیدریغ گذرانیدند و در میاق این سیاق
~~میاق گریخته عازم حضرت شد و کیفیت حال سلجوقشاه کماهی؟؟ عرض داشت هلاگو خان گناه محمدشاه بخشیده بود و بسیورغامیشی امتیاز داده و اجازت انصراف فرمان
~~نافذ شده از ورود این اخبار بفرمود تا او را بیاسا رسانیدند و حکم نفاذ یافت که امیر التاجو و تیمور با یک تومان چریک مغول و ملوک و اکابر شبانکاره
~~و کرمان و عراق نامزد فرمود و از اصفهان و لور و یزد مدد فرستند تا آتش فتنه سلجوقی را که موقد التهاب آن نیران نخوت و عجب و عنادت و عوایب بود بآب تیغ بیدریغ <300آ>
~~مغول منطفی گردانید التاجو از حدود اصفهان پیش سلجوقشاه خبر فرستاد بزبان ایلچیان که ما بحکم یرلیغ پادشاه با لشکری انبوه عزم آن دیار داریم
~~بقصد تو اکنون بر بادره سهو و نسیان و نادره تیه و طغیان و عصیان اقرار و استغفار میکند و از غائلۀ یخربون بیوتهم بأیدیهم وأیدی المؤمنین و ارتکاب
~~خیانت اجتناب و انحدار می‌کند تا بحضرت ایلخانی عرض کرده خلعت عفو و استعطاف استعطا رود و الا تمهید عذر نموده باشم ایلچی بعد از تبلیغ  ؟؟؟ بلیغ یافت
~~درین حالت لشکرها از جهات و جوانب یمین و یسار در ولایة فارس ریختند التاجو با سلطان حجاج کرمان و علاءالدوله اتابک یزد سلجوقشاه روی رزم
~~نادیده از آسیب صدمات حملات ترک و تازیک ترسان و هراسان شد چه دایم حشیش می‌خورد بر عادت اکثر اهل فارس چنانکه سعدی شیرازی گفته
#از شیره؟ همه نور و صفا می‌خرد%~%وز خمر همه شر و بلا می‌خرد
#ای مدعی بنگ نه از شیرازی%~%بنگی همه از شهر شما میخرد
#و از بیم خاطر با لشکر حاضر راه گرمسیر خورسیف گرفت
~~و یکچند آنجا توقف نمود و شحنه آنجا را فزعان و ترسان نیز بکشت بر لشکر ترکان اعتماد نداشت شب شنبه بیستم محرم اثنی و ستین و ستمائه روان شد و خادمی را بشحنگی موسوم کرد
~~و لشکر و جهازات را در اهتمام نظر وی کرد و چه دانست که با چریک مغول با کوه مناطحه و با درفش منازعه نه کار خردمندان بود و سلجوقشاه بلا و فتنه را
~~بمقناطیس جهل و ضلالت بخود کشیده روز دیگر لشکر مغول بظاهر شیراز نزول کرد با امیر نصرةالدین مسعود که بندۀ خاندان اتابکی بود و ولاة و قضاة
~~و وجوه اکابر و اعیان با اعلام و مصاحف برسم استقبال و لوازم انزال رعایة کردند و از سیلاب قهر طوفان‌آثار مغول بجودی استیمان پناهیدند و دامن
~~خدمت چاک زده و ترغو و علفه وعلوفه آماده داشتند التاجو ایشانرا استمالت نمود عازم سواحل شد تا صیدی که مرتاد بود و از دام هر دم بجست
~~در قید آورد  لشکر مغول را در کازرون با سلجوقشاه ملاقات افتاد صفوف بعد از تعبیه و تسویه میامن و میاسر مصاف برکشیدند و راه گیراگیر و دارادار برگشود
~~سلجوقشاه در فر و هیبت و شجاعت و نیزه‌گزاری دربتی تمام داشت مغول بیکبار حمله آوردند لشکر ترک و حشم شول خود را بر آتش شمع مغول زدند در مبدأ
~~حال سوخته شدند سلجوقشاه را دولت برگشته لحظه‌ با خواص تکاپوی نمود با  بیکلیک بهم ناگاه مرکوب سلجوقشاه چون اندیشه و رای او خطا کرد
~~از غلامان یکی پیاده گشت و او را سوار کرد قرار بر فرار کرده عنان هزیمت برتافت و پناه بمحاصره جوار مرقد شیخ ابواسحاق کازرونی برد درها بربستند و از درون
~~و برون سهام بلا ریزان گشت و لشکر مغول بر مدار مسجد حلقه کرده سلجوقشاه بر بالین مرقد مرشد آمد و بیکصدمه دست صدوق تربه را بشکست و دور انداخت و بنالید
~~و بزارید که شیخا کار تنگ آمد و نام ننگ مبدل شد وقت مددست بیار انکه شیخ فرموده بود هرگاه در کازرون حادثه نازل شود سنگ تربه او از جای بردارند
~~تا همت شیخ رفع آن کند اما چون قضا رسیده بود روان شیخ با قضا مقاومه نتوانست کرد بیکلیک بسلجوقشاه گفت زیاده ازین توقف نرسد شیخ نیز همانا معاونتی نمیتواند کرد
~~کیفیت صورت حال مستحیل است من بنده متعهدم که با سواری چند چندانکه قدرت باشد از جواهر و نقود برداریم ؟؟؟  محنت خود را بساحل امان اندازیم اگرچه عروس مملکت را تطلیقات <300ب>
~~ثلث در عوض کابین خواهیم داد جواب داد که اگر خود را خلاصی توانی اندیشید اجازتست بیکلیک با پسر و معدودی چند از خزانه آنچه لایق حمل بود برداشتند و از گوشه‌
~~ناگاه بیرون تاختند سفید سوار آراسته بسلاح بعزم شام و حلب نشست و یکم ربیع‌الاول به شهر غزه؟ رسیده بود علاءالدوله برد با لشکر بر اثر او روان شد
~~چون به ؟؟؟ وی رسید بیکلیک آواز داد که در چنین سر وقت مردانرا آسان باز نتوان گردانید هلا زود بازگرد و بباد سودای هوس گرد ؟؟؟ نپیمای و
~~مستقبل قضا مشو علاءالدوله بکثرت عدد مستظهر بود گفت صید از کمند جان کجا برد بیکلیک در جواب او یک چوبه تیر پیکان مسموم از شست دست ؟؟؟  داد
~~بر دست علاءالدوله آمد و بدان زخم زهرناک هلاک شد و بیکلیک ببصره رفت و ازانجا ببلاد مصر پیوست و تا آخر عمر مکرم زندگانی گذاشت و چون
~~بیکلیک از میانه برفت لشکر مغول در مسجد آمدند و گروهی انبوه بکشتند و سلجوقشاه را بیرون آوردند و در پای قلعه سفید روز روشن برو تیره کردند و آفتاب
~~عمرش بزوال رسانیدند وکان ذلک فی شهور اثنی ستّین ستّمائه مدت ملکش ششماه هرکه در مبادی افعال و مفاتیح اعمال از عواقب و خواتم آن نیندیشد
~~و در بدایه اجتنای ثمره امل نهایة أوّل الفکر آخر العمل فراموش نکند تا اگر تلاطم امواج در حرکت آید سفاین امانی را درهم نشکند و بضاعت عمر که بهترین
~~سرمایه است مانند خضاب در شباب و تشنه نزدیک سراب ضایع گرداند
#بپشت نهنگان گذشتن در آب%~%به آید که در کار کردن شتاب
#و هوشمند خردمند چگونه
~در تنفیذ عزمات جلیل و دقیق تدقیق نظری واجب ندارد و طرف احتیاط نامرعی گذارد تا در عاجل سغبه مرحمت دوست و سخره شماتة اعدا گردد و در اجل از اکتساب ذکر
~جمیل و نیل مغفرت جزیل محروم ماند نعوذ بالله عن سوء قضائه و خود کدام خداوند اقبال در مدت خروج چنگیز خان با اروغ بزرگوار او دم مخالفت و طغیان زد که خوار
~و ذلیل نگشت پس برای امن و امان ترک مکاشرت و عناد واجب بود و از سلجوقشاه دختری ماند ملک شبانکاره او را در حباله عقد نکاح داد و از دودۀ
~سلغریان بجز دو دختر سعد {ابش} و همشیره او سلقم که وارث تاج و تخت شدی نبود نماند یک مغول از آنجا کوچ کردند و به پای قلعه سفید آمدند و اتابک ابش و بی‌بی سلغم
~را از قلعه فرود آورد
###||ذکر اتابک ابش بنت سعد 662
#بر تخت مملکت اتابکی جای دادند ایلخان او را بشهزاده منگوتیمور داده بود و خواهرش
~~سلقوم زن اتابک یوسفشاه یزد شد و خطبه و سکه بنام ابش مزین گشت و نوبه دولت پادشاهی یافت و رایه شهنشاهی برافراشت و لشکر چون از کار
~~سلجوقشاه فارغ شدند دمور نوکر التاجو گفت مصلحت در آنست که شیراز را قتل عام کنیم تا باز تمرد ننمایند التاجو برای او رضا نداد و گفت هرکه یاغی بود
~~مجازات افتعال یافت اهالی شیراز از قدیم  باز اظهار ایلی و طواعیّت کرده‌اند چگونه ملکی بدین آراستگی بی‌حکم یرلیغ عرصۀ تخریب توان کرد پس شرایط تأمین
~~بجای آورد و باسقاق نصب کرد و میاق را که سمت عقوق و ناسی سوابق حقوق بود بیاسا رسانید و حشم اطراف را اجازه انصراف داد و مصاحب مشاهیر صدور و وزرا
~~و جماهیر امرا و کبرا متوجه حضرت شد برجمله دولت خاندان سلغری بابش منتهی و منقطع شد و مملکت فارس و سواحل دریای عمان که عرصه منیع طویل و ناحیتی عریض است
~~و ولایتهای آبادان و قلعهای حصین و کوههای متین رفیع‌اند بی کلفت و مشقت و زیاده رحمت و نوبتی در قبضه تصرف و پنجه تملک خانان مغول آمد و آن دولتخانه
~~باندک بادی کنخل منقعر از بیخ دولت برآمد و آن نور آتش بیکبار منطفی شد و کدام دولتخانه است که حال او نه چنین است یا نه چنین خواهد بود و از آن تاریخ ملک فارس <301آ>
~~بکلی در تصرف بیگانگان افتاد بعد ازان قاضی شرف‌الدین ابراهیم که از جمله سادات عظام بود بکمال زهد و طاعت مشهور مدتی هراسان باشارت
~~سافروا تغنموا اغراب غربت اختیار کرد و در خراسان عصای اقامت انداخته و بزهد و خلق و تلطف و فنون ریاضات و شمول عبادات خلایق را در سلک قید
~~ارادت خود آورد و چون از خراسان بمحتد قدیم خود معاودت خواست نمود در راه آغاز دعوت کرد و خاص و عام بمطاوعت او مایل و راغب شدند
~~بهر موضع و طریق که میرسید طایفه‌ با وی رفیق میشدند و اعتقاد می‌بست که مهدی آخر زمانست و مقوی اهل اسلام تا غایتی که از سرایر اندرون و مضمون
~~مغیّبات اخبار میکرد و چه ماننده است این احدوثه بحکایة تارانی که در بخارا ظهور کرد أشبه من المآء بالماء وألتّمر بالتّمر و جمعی جهال ضال شیراز و ولایت
~~در عداد اعداد او منخرط شدند و کوس و اعلام و جنایب و مراکب و حجاب و نواب و قُوّاد رجال و افراد اَبطال که از لوازم کار سلطنت باشد مرتب و مهیا داشتند
~~سید با فوجی از تراکمه از اقوام نیال ارباب ثروت و خواسته و از هر قوم لشکری آراسته بر عزم استخلاص شیراز از حدود شبانکاره در حرکت آمد
~~باسطو باسقاق شیراز و کلچه نایب دیوان اتابکی ارکان ملک تسکین فتنه هایج را و توقی از تلاطم آن بحر مایج مشاورت کرده با لشکری مغول و مسلمان بر جناح استعجال
~~استقبال نمودند و بحدود پول کوار اتفاق منازلت فریقین افتاد و در افواه و ضمایر طوایف نقش‌پذیر آمده که از برون لشکر ظاهر او را طایفه‌ پنهانست که هنگام
~~رزم استعمال اسلحه مشاهده می‌افتد و صور اشخاص ایشان در حجب غیبت مستورست و هریک مواجهه او دست بسلاح یازد حالی مفلوج شود و ازین جهت
~~در مبادی تسویت صفوف هیچ آفریده از شیرازیان جسارت مبادرت او نداشت و سید در قلب با سلاح و سلب ایستاده بی‌تحاشی تکبیرگویان درآمد سواران
~~مغول بجمهور حمله بردند و در حمله اولی مشتی تراکمه که پشت لشکر و روی رزمه رزم بودند روی برتافتند و پشت نمودند و خون سید شرف‌الدین بیک ضربت
~~در خاک ریختند و بیشتر لشکریان را از چشمه‌سار تیغ اخضر شربت هلاک احمر چشانیدند چون خبر ظهور فتنه سید شرف‌الدین و ضلالت و جهالت اهالی شیراز
~~در طلب هدایت از مهدی بسمع ایلخان رسید ماسکه سکونش بی‌ضبط شد و سلسله ثبات بی‌ربط. امیر التاجو را هفده چوب فرمود زدن یعنی چرا تیغ
~~از اهل شیراز دریغ داشت و نصایح نوکر خود دمور را مسموع نداشت ؟؟؟ گستاخ شدند و حکم یرلیغ نافذ شد تا یک تومان سپاه بپارس آیند و شیراز را
~~کشش عام کنند و نهب و غارت متعاقب. خبر قتل سید شرف‌الدین و اعوان و انصار فاعتبروا یا أولی الأبصار برجع و ردع آن چریک فرمان کشید و چون
~~سال بآخر کشید در خمس و ستین و ستمائه شادی بیتکچی و دمور جهت استخراج خزانه و ضبط اموال سالیانه از حکم یرلیغ بشیراز آمدند و بحکومت اشتغال نمود. بعد ازان شهور
~~سنه سبع که بحکم اباقا خان انکیانو بامارت و حکومت کلی و یاسامیشی نواحی ملک فارس منصوب شد و او ترکی مهیب با ذکا و فطنت و کمال و حکمت و کیاست بود طریقه ولایت‎داری و ملک‌آرایی
~~بوجهی پیش گرفت که مزیدی بران متصور نبود بزمانی اندک اطلاع کماهی سود و زیان مملکت و معرفه درجات طبقات و وجیه عاقل و خامل همه حاصل گردانید و اصحاب اعمال
~~و ارباب اشغال را بر حسب استیجاب و استیهال از تلقای فراست خود تعیین کرد و بر رسوم مقرر و جامگیات معین مزید می‌کرد و حجت می‌ستد که طریقه دیانت و امانت سپرند <301ب>
~~و سیرت عدل و انصاف ورزند و رعایا را از حمل اعبای تکلیف و خطاب زواید توجیه مرفه و منزه دارند و اگر سر مویی از شرایط انحراف رفتی بر سر هر بی‌خردی
~~سخن از موی باریکتر پرسیدی و در فصل و قطع امور یارغو بتقریر زیرکانه موی معنی شکافتی بدین موجبات موفور و محفوظ و اعمال معمور و مضبوط گردانید
~~و دست متغلبان و مستأکله کوتاه کرد و امرا و حکام را علی تباین الأحوال وتفاوت المقادیر در درجات و مایه خود بداشت و از بیم بطش و هیبت او در مضیق حریق
~~غریق بودند و او در مسایل عویص و معانی دقیق و عرفان رقیق چون وحدت واجب‌الوجود و صدق بعثت رسل و علوم برهانی با علما و ائمه و مشایخ و عارفان
~~مباحثه و مناظره پیوستی. ازین اطناب مقصود شرح تفطّن و کیاست انکیانوست بدین وجه مباشر حکومت شیراز و فارس شد و بتقویم متأوّد و تنظیم متبدّد
~~و اصلاح مختلات و تصحیح معتلات قیام نمود. بعد از یکچند بسببی از اسباب استیحاش کلچه را بازداشت کرد. ممالیک اتابکی و اعوان او غلو کردند و با گروهی انبوه
~~حوالی خانه انکیانو درآمد. دانست که سر بی‌تن را رمقی نباشد و نه سرور لشکر را رونقی نماند سابقت را وقد سبق السّیف العدل اشارت فرمود تا سر کلچه
~~بتیغ جدا کردند و از بالای قبه قصر بسوی نشیب منحدر و متدحرج گردانید و دلهای لشکر منزعج و زبانها متلجلج. چون اهوال احوال مشاهده افتاد بیکبار
~~خایباً خاسراً مراجعت کردند. اتابک ابش بدین حرکت متوحش بازخواست کرد بپاسخ گفت از حکم یرلیغ بر اراقت دم او اقدام و اقتحام نموده‌ام و برفور
~~یرلیغ عرضه کرد و آن را مطفی نوایر غوغا و تسکین فتنه عوام ساخت. بعضی گریخته متوجه حضرت ایلخان شدند و بعد از استکشاف از بواعث توجه عرضه داشتند
~~که انکیانو در شیراز باضاعه مال و تخریب ممالک مشغولست و سودای هوس پادشاهی و تملک در دماغ او راسخ و متمکن شد و نقد عقدی که در عهد حکومت او مضروب
~~و مسکوک شده در شیب نام پادشاه بخط ختایی علامتی نقش کرده تصدیق این مقدمه نمودند و ورقی که بر جمع او پرداخته بودند که از فارس و اعمال بخاصه
~~و متعلقان چه تصرفنموده و چه مقدار اخراجات بی‌توجیه انداخته عرض افتاد چنانکه از قیراط تا قنطار و از قطره تا قمطره و از ذره تا بحار در سلک
~~لا یغادر صغیرةً ولا کبیرةً إلّا أحصاها  کشیدند ازان تاریخ باز کینه شیراز میان مغول ایقاقی و رافعی شهرتی بلیغ یافته
#بسا نام نیکوی پنجاه سال%~%که یک نام زشتش کند پایمال
#چنانکه خواجه شمس‌الدین محمد صاحب‌دیوان گفته باشد که شیرازی نباشد که ایقاق و غماز و کذا نباشد اگر خود فی المثل سعدیست
~~دران بیت که غمازی شخصی کرده بود که بهر دنیاویش سالی عمر ده تا بماند سیصد و پنجاه سال خواجه هزار فرموده بود و رسول سیصد و پنجاه سال رسانیده و مولانا
~~قطب‌الدین شیرازی فرمود که هرکه از شیراز بسفر بیرون آمد سه حال عارض او شود اول بزرگزاده بود دوم او را در راه غارتیده باشند تا راه ایجاع و گدایی مسدود نباشد
~~سیم انکه ایقاق بدو واقع باشد. بعد از آن ایلخان بانصراف او فرمان داد. چون بدرگاه پیوست او را بیارغو حاضر کردند. گناه بر وی ثابت شد. گفت که مالی که اندوخته‌ام در تحت
~~تصرف باقی است ازان پادشاه است والعبد ومایملکه لمولاه اما بسبب اهمال و اغفال در تمشیت مهمات آنجایی آنچه ساخته میامن دولت روزافزون ساخت و آنچه در عقده تعذر افتاد
~~سبب آن کوچکی مالک و بزرگی ممالک بود اگر انای استطاعت از احاطه بر حقایق مصالح و دقایق سوانح تضایق پذیرفت پادشاه عفو فرماید بدین لیاقت  و حذاقت <302آ>
~~خود را از عقبات عقاب خلاص داد و از حکم یرلیغ او را برساله حضرت قان مأمور گردانیدند یعنی که بعدما که تحمل اعباء آن سفر شاق نموده و از اوساخ جنایت
~~و آثام پاک شده اگر اتفاق معاودت افتد مستحق برتبت معهود و مستأهل مقام محمود گردد و این قاعده هنوز سمت اطّراد دارد. پس برای نسق ممالک
~~فارس و تأکید قواعد مآل‌انگیزی و تمهید رعایه رعیت‌پروری و مراسم دادگستری در سبعین و ستمائه سنچاق؟ نویان بشیراز آمدن با عظمت و شوکتی تمام و نواب کاردان
~~کافی که بنور فراست نقوش حوادث فردا را از صفحه لوح حال برمیخواندند و در خدمتش ثریاوار مجتمع بودند و صاحب سعید شمس‌الدین نوکری شمس‌الدین حسین علکانی نام
~~را براه الغ بیتکچی و استدراک محاسبات و استخراج توفیرات با او بفرستاد و سنجوق اقا بعد از تتبع و تعرف احوال و تحقیق تحصل اموال و استنما و استعمار اعمال سایر ولایات
~~را بر اصحاب و ملوک بلوک {قسمت} کرد طریق مقاطعه بشرط آنکه هریک حاکم مطلق باشند و در بلوک خویش و باسقاق و عمله خود بفرستند. بلوکی بسید عمادالدین ابویعلی  تفویض یافت
~~و باسقاقی ملک بر محمدبیگ و توتیاق و بلغان مفوض و مقرر فرمود ومن عجایب الاحوال در اول سال ملک هرموز محمود قلهاتی با جهازات بر حال بعبور
~~سفاین مسیر یک هفته راه خروج کرد و مغافصةً جزیره قیس در قبضه تسخیر آورد و سوداء استملاک دماغ او را وسوسه داد. سونچاق نویان ایلچیان را با باد همعنان بطرف
~~بحرین و خورسیف و دیگر نواحی جزایر فرستاد تا سفاین و دُوَینَجات را ترتیب و تجهیز کنند و در ؟؟؟ خورسیف؟ معد و آماده دارند و خود با امرا و باسقاقان
~~و لشکر مغول و فارس فارِس و راجل عازم سواحل شد محمود قلحاتی؟ نیز چون تیّار بلا در تموّج آورده بود و نایره فتنه افروخته مستعد رزم و پیکار گشت و از طرفی
~~مراکب سفاین را بر سطح میدان آب در جولان تموج آوردند. تیر چرخ و ناوک و بلارک خونریز چون غمزۀ خوبان ختن جانگذار آمد و قواریر نفط مانند آتش دل عشاق
~~روز وداع دلگداز از هول آن دار و گیر اقشعرار بر اعضاء او افتاد و غره غرا لآلی لالا در جوف صدف کهرباصفت رنگ یرقان و   ؟؟؟ خقفان گرفت.
~~ناگاه بهبوب ریاح مختلف روی دریا چون دل دروای مهجوران بشورید. ملاح تقدیر سفاین سُحُب هواطل را بادبان برکشیده بر معبر سطح آب راندن گرفت
~~و از تلاطم امواج کشتیها لحظه‎ بر محدب فلک اثیر مینمود و ساعتی در مقعر طبقه ثری از افواج صواعق بحار شاهق امواج زخار در ادراج بوارق ثارآثار عیان گشت.
~~صعوبت آنروز صفت حشر اکبر داشت اما دوزخش بحر اخضر بود و صراط نامستقیمش تخته معبر. بعضی جهازات فارسیان با شادی بیتکچی و شمس‌الدین محمد بن علی لور که نایب
~~خاص اتابک ابش بود و چند امرا و افراد حشم و خدم غرق شدند و نزدیک شد که بواقی در تیّار قهر غوطه خورند و سپاه ؟؟؟ قل هاتوا برهانکم إن کنتم صادقین
~~برخواند چه جاشو  هرموز و صاعقه چون سواران چابک بر مرکب فاره متعوّد بودند. بخلاف لشکر فارس که بزمین هموار بدشواری قدم مینهادند تا بدان چه رسد که
~~در گرداب بلا دلاوری و شناوری نمایند
#که ندیدست در جهان باری%~%کار هر مرد و مرد هر کاری
#سونچاق تحریض سپاه را از ساحل در میان آب رانده بود و بنظاره ایستاده
~~بیرون آمدند و بر سر پشته  کلاه از سر برداشت و بحضرت بخشاینده تضرع نمود و گفت ای تنگری اگر چنگیز خان بدل راست و صدق اخلاص یاسا نهاده بر اورغ او کسی ؟؟؟ ؟؟؟ <302ب>
#تواند کرد از حضرت یجیب المضطرّ إذا دعاه  دعای او را دلیل اجابت لامح شد و امداد نصرة فارسیان بهفال نیک سانح. بتوفیق لاهوتی جهازات قلهاتی  از زخم تیرباران
~~فارسیان منهزم شدند و گروهی انبوه کشته و خسته گشتند. روی دریا از خون لاله‌گون شد. فارسیان بدین فتح میسور با فر و لوا و منشور در کیش راندند و دولتخانه را از
~~تصرف بیگانگان مستصفی گردانید. سونچاق لشکری تمام از سوار و پیاده در عرصه کیش آماده فرمود و عنان نصرة با شیراز انصراف نمود و محاسبات دو ساله
~~و اموال خزانه به اتابک بنت سعد متوجه بندگی حضرت شد چه بزمان مادرش ترکان با شهزاده منگوتیمور عقد مناکحت بسته بود و بعوض مهر و شیربها چهار دانگ
~~بستان فیروزی و نوروزی و اسواق خان ملکی با هشتادهزار دینار از سدس املاک ملاک دارالملک بحکم یرلیغ هر سال تعیین فرمودند و از اصول اموال فارس
~~مفروز ومن خطب الحسناء لم یغلها المهر  بعد ازان مملکت فارس روی بخرابی نهاد و دلیلی واضح بر صورت این مقدمه حالت ملک شمس‌الدین محمد بن مالک است
~~که صاحب ثروت و متمول جهان بود و مفخر ملوک زمان و مستبضعات او بسمت ؟؟؟ از خاوران تا قیروان مغرب روان و از غایه قربت و وجاهت و شرف شهرت
~~حضرت خانان ترکان همشیره پادشاخاتون را در حباله عقد سلک نکاح آورد و در سنه ست و سبعین و ستمائه ممالک فارس را بانفراد و استبداد صاحب مقاطع شد
~~و در ده سال زیر بار حوادث دستخوش و پایمال بلا شد و تمامت اندوختها بر باد هوا داد. بعضی بوجه مقارضه و مساعده با حکام شیراز که ازان جز مطالعه
~~حجج و قبالات و عشوه غرور در مطل و مدافعات هیچ فایده دیگر حاصل نیامد و بعضی در مصارف خیرات و صدقات و مبرات و تعهدات صرف و دَرَح؟ کرد
~~از جمله آثار خیری که از وی ماند فتح‌آباد را در مصلی شیراز بنا نهاد. عمارتی بسیار و مالی فراوان بآب و خاک برآمیخت و امروز که شهور سبعمائه است در بیغوله انزوا
~~و ابتلا وجه غدا و عشا از معونه بنده‌زادگان خود مینماید نه با هیچکس ناقه و جملی دارد و نه در هیچ دفتر ثور و حملی بنام او برمی‌آید
#آن دولت و اشتهار گویی که نبود%~%آن شوکت و آن یسار گویی که نبود
#شد ملک کرم خراب سبحان الله%~%دیّار دران دیار گویی که نبود
#فذلک این سرجمله از اتساق کلام و سیاق اقلام در موضع خود
~~اعلام مطالعان کرده میشود که وخامت عاقبت مباشران اشغال دیوان و خسارت دینی و دنیایی این طایفه از نایب و منوب و حاکم و محکوم سیّما در این عهد و زمان
~~محتاج تکلف شرح و بیان نیست و هرگز هیچ دبیری بمقام ولایة نرسیده و صدهزار بزاز و جزار  و خراز و قصاب و خباز درجه اوتاد و مرتبه  ابدال یافته‌اند
~~و سببش آنکه ارباب حرفت در اثنای صنعت و غلوای کسوب دل و زبان از ذکر تهلیل و شکر و تمحید آفریدگار تعالی غافل نباشند خلاف محاسب و دبیر که
~~تا دست و دل و زبانرا موقوف و مستحضر نقل و تحویل و عقد و تربیت نگردانند از خطا و زلل و خلل و سهو مصون نمانند و بتاریخ سبع و سبعین و ستمائه لشکر
~~نکودر عزم تاخت ولایة فارس کرد و در صمیم قلب شتا که تلال و جبال قطیفه بلّوری را از قرطه مینایی عوض یافته بود از جانب کرمان بریدی رسید منذر بحذر
~~از هجوم لشکر نکودر که از در سیستان بقصد دیار فارس منحدر شده‌اند و در عقب باخبار متتابع و متواتر شد نکودریان حیلتی ساختند و منصوبه کیدی باختند و از زبان روساء شیراز <303آ>
~~نامه نوشتند با مضمون آنکه قریب یکهزار سوار نکودری دزد حرامی بولایة فارس درآمده‌اند متواری گرد دیار و دمن و وادی و برزن بویان و جویان طالب صیدی
~~اکنون پیش از آنکه گرگ رباهی کنند و بگریزند امرا و حکام و عمال فارس باید که  بتدارک و اندفاع ایشان قیام نمایند و شخص روستایی را با پسری بگرفتند و گفتند
~~پسر پیش ما نوا باشد تا تو نامه ما پیش امیر و شحنه شیراز بری و باز آیی و اگر عیاذاً بالله اشاعت اسرار و افشاء استار راز ما کرده باشی بقصاص
~~آن پسرت را شربت فنا چشانیم. روستایی از فرط محبت فرزند نامه پیش شحنه برد و برفور بازگشت و نکودریان را آگاه کرد که فردا روز از بامداد
~~لشکر فارس بدفع شما سوار میشوند و پسر خود بازگرفت و در آنزمان امیر فارس بلغان؟ بود و شحنه محمدبیگ؟ پسر ؟؟؟ احمد نواده مسعودبیگ و والی شهر خواجه شمس‌الدین باربکر
~~امرا با لشکری مغول و مسلمان و شول و ترکمان و اجناد اکراد عرض داده متوجه کرمان شد
#بند دیده زیشان یکی روی رزم%~%نه عقل و نه دانش نه رای نه حزم
#با خزانه و فراشخانه و زرادخانه و از مقتضات هرچه داشتند چه از نهب و سلب رنود و اوباش ناایمن بودند. چون بکربال رسیدند شبهنگامی قراولان
~~سپاه فارس اعلام کردند که یاغی را مسیر یکروزه راه گذاشته‌ایم امرا در حال باستقبال دشمنان لشکر کشیدند نزدیک در و ؟؟؟ مملو بخار و خاشاک
~~و سنگ نکودریان در آنجا کمین کرده بودند و پنهان و متواری نشسته چون سباع ضاری و یوز شکاری منتظر صید چون امراء فارس بدامان دره رسیدند سواری
~~هزار از سر دره خود را بنمودند. فارسیان بران صید حریص شدند. ایشانرا آب میبرد و خبر نداشتند در پیش نهری صَخّاب عریض جویی پرآب عمیق حائل بود
~~و کوهی شمّاخ و زمینی سنگلاخ که خصمان بدان مستظهر بودند. جمعی از امرا گفتند که ما را از آب عبور باید کرد و بر کمیت عدد اعدا و کیفیت مدد عثور یافته مصاف آراست.
~~امیر نجم‌الدین شول که سرلشکر فارس بود از قنطره بگذشت و بعذر تمسک نمود و محمدبیگ نیز گفت از پول گذشتن مصلحت ما نباشد هم اینجا بتسویه صفوف کنیم
~~تا پول مابین الفرقین حائل باشد و این نهر عمیق سد خود سازیم. محمدبیگ تازینه بر نجم‌الدین زد و گفت ای بی‌جگر بی‌زهره ؟؟؟ تو شیران جنگی کجا دیده که آواز روباه نشنیده.
~~نجم‌الدین بخشم برگشت باسپاه خود باسقاق و امرا کاسات عُقار که دران حال مضرتر او سموم افاعی و نیش عقارب بود تجرع کرده بودند دفع خوف را بی فکر و تحاشی
~~ازان نهر که آتش بلاء آن خاکساران بادپیمای بود بگذشتند و قنطره را خراب کرد چنانکه یک سوار را زیاده مجال جواز نبود یاغی از مضیق معقل مقدار هزار سوار
~~بیرون آمدند. فارسیان بی ایقان حال و تحقیق احتیال غبار کردار بر ایشان تاختند نکودریان روی به هزیمت نهادند و بجرکا عنان ریز کردند تا بموضع مواضعه
~~رسیدند. کمین مکر و کید بگشادند و چون گرگ گرسنه که در رمه بی‌شبان افتد افتادند و رعدصفت نالان و خروشان از ابر کمان سهام باران روان کردند و فارسیانرا
~~حلقه‌وش در میان گرفتند و بزخم تیر و تیغ سیلاب خون چون باران از میغ بیدریغ روان کردند تا اکثری از تیرباران هلاک شدند. محمدبیگ وفات کرد و توتیاق را در نهر هلاک کردند.
~~ازان ورطه کسی جان نبرد مگر آنکه بارگی بقوت و زور داشت و از سر اسب بجهاند و جان را از غرقاب بساحل امان رسانید. بولقان؟ در صدمۀ اول با سیصد سوار مغول بر میمنه یاغیان زد <303ب>
~~ و راه هزیمت پیش گرفت چنانکه تا باصفهان جایی مجال استراحت نیافت  و ملک شمس‌الدین ؟؟؟ را صد نفر غلامان ترک کشته شدند و او بر اسبی آب ؟؟؟ آتش ؟؟؟ بادپای
~~زمین‌نورد سوار بود ده جای مجروح شده تازیانه زد و از آب چون باد بگذشت و راه گریز گرفت و کوه و صحرا و شقاب و قفار می‌پرید تا بچهار روز بسور فیروزان از حدود
~~اصفهان افتاد بسان شخصی بی‌روح بقایای ملوک و امراء حشم و وجوه لشکر یگان و دوگان متفرق شدند و باقی غریق لجه بلا گشتند و وقوع این واقعه سابع عشر رمضان 667
~~بود و چندان غنایم از نقود و اجناس و اوانی زرین و ظروف سیمین و اسلحه و امتعه و تنسوقات خوب جمع کردند که خناصر محاسبان زیرک در عقد سرجمله آن عاجز آمد و چون
~~نظر نکودریان بر انواع اطمعه شهی و اغذیه نهی و تنعمات و مشروبات و حلاوات متکلف افتاد و وإنّ القلایا بلایا بر سبیل افسوس و سخره و استهزا میگفتند هرآیینه هرکس بدین ؟؟؟ معتاد باشد
~~و از چنین بستر و مضجع برخیزد در روزگار کارزار  در صفت  معرکه و پیکار برین هیأت افتد خردمندان گفته‌اند اینان ربّات حجالند نه ارباب مقاتله رجال و لایق زینت شب زفاف
~~نه موافق رتبه روز مصاف و بلبان و آغوشی که گردن و عارض او جز بلبان و آغوش عاشقان نرسیده باشد کجا مرد میدان مناجزت و مبارزت تواند بود و دستی بلورین که
~~تا بوده جز گوشه ساغر عقیق نبوده چگونه در مضایق رزم و حرایق معرکه تیغ زمردین را بخون ابطال بیجاده‌ کین کند اما امراء نکودر که لباس از کرباس و رکاب از اخشاب
~~و خفتان  از جلود و لباد بود چنان شدند از حیازت چندان غنایم و غرایب که کوتلچیان که جامها بآغوش و بدر‌های درم و دینار بشمار قیمت میکردند و شهر شیراز را کان زر و بحر
~~گهر و نهر نمر و فرضه ساحل عمان لقب نهادند و هم در حال قتل و نهب فوجی از صحراء معرکه بر عزم احتیاط حصانه دارالملک و استلاب آنچه دریابند مراکب را با جنیبت‌کش
~~همعنان کردند و در یکشب سی فرسنگ قطع کرده صباح بقری‌الأعالی رسیدند و از بساتین آن حوالی باغ فیروزی و غیر آن مقدار سه‌هزار سر آخته از امراء مغول
~~و سایر طوایف حکام در پیش کرده میراندند و اسبان لاغر که ولیمه نسور و طعمه عقاب و ؟؟؟ بودند حله می‌کرد و اهالی شیراز از فراز بلندیها مشاهد آن بودند و مؤذنان
~~بر منارها ذاکر تحمید و تمجید و بر دروب و سر سور شموع و مشاعل افروخته و صدای ندا در کوه انداخته و مرد و زن و خرد و بزرگ و غربت و شهری متضرع و ؟؟؟ دست بحضرت ذوالجلال
~~برداشته خلاص سر و جان میخواستند. نکودریان از صداء صیت دمدمه و اداء ذکر زمزمه مناجات شیرازیان خائف شدند. دانستند که محاصره شیراز مقدور قوت و میسور مدت
~~ایشان نباشد نه زمان ثبات و مجال قرار از ترس وصول مدد ترسیدند و بگلهای اسبان قناعت کرده بازگشتند. شیرازیان از غارت و نهب سلیم ماندند نکودریان اسبانرا
~~در خندق شهر میگذرانیدند و هیچکس از هراس سر از دیوار سور برنمی‌یارستند کرد مگر شخصی متهور بود بر سبیل نظاره سر از دیوار باره برکرد برفور تیری بر پیشانی او خورد
~~و از قفا بگذشت گفت واویلا این چه قوم مهیب‌اند که بر سر دیوار نقش مرد نمیتوانند دید. برجمله نکودریان با مال و غنایم بی‌اندازه مراجعت کردند و کربال و در راه
~~آنچه یافتند بغارتیدند و برفتند و بنین و بنات مغول را که با متوطنان رساتیق مجالست یا مصاهرت داشتند برده کرده رمه و گله و رحل و نقل در پیش کردند
~~و عازم مقام خود شدند بر سمت ممر مسلمانان بقدر قدرت و توان برد‌ها از ایشان بازمیخریدند و از قید اسار خلاص و او و حائز مثوبات و متوسل مقربات  میگشت <304آ>
~~و تعداد کشتگان زیاده از هفتصد کس بر رخ رقعه مبارزت بفرس قهر نکودریان شهمات گشته بودند هرکس کشتگان خود را دفن کردند و شیراز بعزا مشغول. دران بهار بجای سبزه
~~خط از خاک مهرگیا بردمید وبعد الّتیّا واللّتی در ثمانین و ستمائه لشکر نکودر بپارس مراجعت نمودند و اطراف گرمسیرات تا منتهی دشتستان و سواحل و مضافات آن چون کرمان
~~و شبانکاره و هرموز غارت کردند و زن و فرزند مسلمانان برده و رمه و مواشی تراکمه براندند و با خواسته و غنایم عالم از رمهای تازی و اسیران خیمه و خرگاهی
~~و الوان نعمت حاصل کرده متوجه سیستان شدند و اکنون رعبت و خوف نکودریان در دلهای فارسیان چنان راسخ گشته که ضرب‌المثل شدند و بالسنه مختلفه میگفتند وذلک ذکری للذّاکرین.
~~در ثمان و سبعین ستمائه از حکم یرلیغ اباقا خان امیر سونچاق باز جهه تحقیق محاسبات و رفع  ظلامه ظلمات و تحصیل بقایاء متوجهات فارس برسید و نواحی مملکت مژدۀ امن و امان رسانید
~~و در استمالت ملهوفان و ترتیب حال مضعوفان شروع نمود و بفرط کیاست و یمن اصابت {رای} استطلاع امور و استرفاع حساب جمهور آغاز نهاد  و خواجه نظام‌الدین را بوزارت موسوم کرد
~~و جمله بلوکات در نظر اهتمام او و چون از تنسیق امور مملکت فراغی روی نمود خواست که مولانا عبدالله که در علوم عقلی و نقلی قریع دهر و فرید عصر بود بمنصب قضا تعلق سازد
~~و بعد از اتمام مصالح ملک عازم بندگی حضرت گشته و ملوک و ارباب مقاطعات را جهه استخلاص بقایا مصاحب خود گردانید. سید عمادالدین را با نظام‌الدین وزیر دایم مخالفتی بود درینحال که
~~او را نایب مناب سوغونچاق میدید از راه عطفه کرد و با دارالملک منکروار مراجعت نمود. سونچاق چون آگاه شد بمؤاخذت سید مکتوبی بامرا نوشت و او را در خانه نظام‌الدین موقوف داشتند و
~~در عالم صورت هیچ بلیه ماورای شماتت دشمن نیست و هیچ رزیه مولم‌تر از رحمت حسد و ارباب عناد نه و بعد از انقضاء ایام میان سید عمادالدین و شمس‌الدین ملک وسایل مصادقه و موافقه
~~دست فراهم داد. باتفاق ببندگی حضرت توجه کردند و مخالفان سونچاق انهی که ایشان در بند اثارت فتن و بواعث نوائب زمن‌اند استدراک کار پیش از فوات لازم است.
~~ایشانرا بمخاطبات مالی بخود مشغول باید کرد. سونچاق ایشانرا بچند تومان مؤاخذه کرد و کِزِکبیان خاص را بتحصیل آن فرستاد. سید دانست که {نه} هنگام تشفع و تذلل است
~~چه زلزله کوه بفشردن پای ساکن نگردد و تلاطم بحر بانباشتن خاشاک مندفع نشود. بامیر بوقا پناهید و او در آنزمان در زمره خزانه‌چیان معدود بود. بعد از التزام خدمات
~~و عرض وقوف بر کماهی حالات سونچاق را بتصرف فاسده در اموال پادشاه عرض داشت و قدم در مقام اقدام و ابرام نهاد و دران هنگام ؟؟؟ مجدالملک
~~در حق صاحب سعید رواجی زیاده از قیمت یافته بود. بوقا برغبت صادق سید و شمس‌الدین ملک را وسیله گشت و بخلوت بشرف تکشمشی حضرت رساند. عاطفت بینهایت یافتند سید عمادالدین
~~نیز صورت توفیرات ملک و اطماع سونچاق و اهمال ؟؟؟  سیّما نظام‌الدین وزیر من المطلع إلی المقطع چنان تقریر کرد که در ضمیر پادشاه موقعی بلیغ یافت و ملتزم شد که دویست تومان زر
~~بغیر مال مقرر بوجه توفیر بر کار خزانه نشاند. حکم شد که طغاچار نویان بتحصیل مال و تقویه این حال و اذلال معاندان و مفسدان بشیراز رود و سونچاق از این تغابن چون مار بر خود
~~می‌پیچید و سودای  نفس زدن نه. بمقدمه بوغدای ایلچی را فرستادند و نظام‌الدین وزیر را در خانه سید عمادالدین مقبوض داشتند و در عقب طغاچار و نایب او صدرالدین احمد الخالدی برسیدند.
~~مصاحب شمس‌الدین ملک و سید عمادالدین آغاز استرفاع محاسبات چندساله کردند. روزها و شبها مجمع مشاهیرات و مباحثات ساختند و ؟؟؟ مفاوضات پرداخت همه با هم چون ساز <304ب>
~~ملاهی دمساز شده درین اندیشه که چه چاره سگالند و کعبتین خصم را چگونه مالند و بولوغان شحنه را نیز دمادم وسوسه دادند که سید متعهد اخراج دویست تومان شده هر آیینه
~~چون از محاسبه و استخراج نظام‌الدین فراغی باید در محاسبات دیگران خوض کند و باسقاقان و امراء مغول را هم ازین دردی چشاند. مصلحت آن است که مصالحه ومهادنه با او نه
~~مخاشنت و مشاحنه بدین تقریر او را با خود یار کرد. درین اثنا واقعه حالت اباقا خان در همدان شایع شد و قضیه یوم تبدّل الأرض غیر الأرض واقع بولوغان و اکابر ملک
~~و امراء حشم بوصول این خبر یکسو شد و لشکری تمام بر خود جمع کرد و اهوا  بدو طرف مایل و ازان امن و استقامت زایل. عاقبت با لشکری بخانه ملک شمس‌الدین درآمدند
~~و بعد از تهدید نظام‌الدین را اطلاق دادند. طغاچار نویان با وجود تمکن آنمقدار که از وجه خزانه بتحصیل پیوسته بود مصاحب ملک و سید عمادالدین عازم اردو شد. خواجگان
~~شمس‌الدین حسین و نظام‌الدین ابوبکر از عقب ایشان توجه کردند و چون خانیت بر سلطان احمد قرار گرفت هریک بطرف امیری توسل جستند. بعد از تکاپوی بسیار و جمع قروض بیشمار نوع
~~مصالحتی باضطرار پیش گرفتند و این چهار کس باتفاق شیراز را ببلوک قبول کردند و وزارت بر سید عمادالدین مقرر شد. بولوغان از اندیشه مخالفت خود خوفی تمام داشت. چون آوازه
~~حکومت ایشان و عزل خود معلوم کرد از طاعت ممانعت نمود و خواجگان قوام‌الدین بخاری و سیف‌الدین یوسف در شیراز مدبر سرایر ملک و مدیر دوایر مشاورت و قطب رحای استصواب بودند
~~باتفاق گفتند مصلحت عواقب را در انفاذ خزانه تعجیل می‌باید  کردن و حکام را مجال مداخلت نداد و بر مرصد انتظار چشم نهاد. فذلک لعلّ الله یحدث بعد ذلک  امراء حشم
~~نیز با وی همداستان شدند و مدت یکسال ایلچیان سلطان را وقار و تمکین نکرد و ایلچیان را که میرسیدند موقوف میداشت و در توجه عذری واهی‌تر از تار عنکبوت میگفت و ایلچیانرا
~~بخدمت شهزاده ارغون خان علی‌التّعاقب میفرستاد و مملکت فارس و سهولت استخلاص آن را عروس‌وار جلوه حسن میداد و استمداد لشکر میکرد و دران حال شهزاده بین التّصریح والتّلویح
~~با احمد اظهار مخالفت کرده بود و؟؟؟ و موافقت شیراز را از جمله مفاتیح میشمرد و بولوغانرا بدان نیک‌بندگی استمالت میفرمود. چون تمرد از حد افراط کشید
~~یرلیغ نفاذ یافت که طاشمنگو حاکم کلی فارس باشد و بولوغانرا ازعاج کرده ممالک را محفوظ دارد و حکام را تمکین کند و اگر بمدد احتیاج افتد اتابک یوسفشاه لر را
~~با او بشیراز آید. طاشمنگو از اصفهان بمقدمه حسام‌الدین علی لور را که نایب دیوان اتابکی با ایلچیان بفرستاد مُعلِم از مضمون احکام بولوغان بر عزم خراسان مغافضه عطفه کرد
~~و از عوام‌الناس گروهی انبوه بمحاصره خانه حسام‌الدین فرستاد. او را بعد از کوشش بسیار گرفته پیش بولوغان بردند. او را در حال بکشت. چون این خبر بطاشمنگو رسید باستحضار یوسفشاه
~~ایلچی فرستاد تا با لشکری تمام بقصر زر بوی رسید. بولوغان و نوکران از تبعات عصیان و عاقبت طغیان اندیشه کردند. صباحی بولوغان با اتباع بعزم تفرج از دروازه بیرون رفت.
~~ایلچیان سلطان و امراء حشم باتفاق دروازها  بربستند. بولوغان نه سامان مقام با طاشمنگو داشت و نه امکان دخول یا اقامت با خواجگان قوام‌الدین بخاری و سیف‌الدین یوسف.
~~خزانه برداشت و براه خراسان روانه شد و کار امارت فارس بعد از آن بر طاشمنگو راست شد و اتابک با خانه مراجعت نمود و طاشمنگو بشیراز بحکومت اشتغال و بر سر مکتوبات احمد آقا مینوشت و
~~در یاسا مغول نیامده که اسم خان چنین نویسند و متعلقان و کسان بولوغانرا بانواع مطالبات و مصادرات مبتلا گردانید. بعد از یکسال حکم یرلیغ نفاذ یافت که اتابک ابش حاکم ملک <305آ>
~~فارس باشد. طاشمنگو با خزانه موفور متوجه اردو شد. حکام و ارباب بلوک مصحوب او تا سر حد فارس برفتند. آنجا باتابک ابش ملتقی و مصادف شدند. طاشمنگو از اسب فرود نیامد.
~~اهالی شیراز بوصول قدوم او اهتزاز نمودند و او را بآیین تمام در شهر آوردند. نیابت حکم در دیوان اعلی بر جلال‌الدین ارقان که شرف انتما و اعتزا داشت با دوحه سلجوقیان
~~مقرر فرمود و وزارت دیوان خاصه بحکم حقوق سابقه بنظام‌الدین ابوبکر تفویض کرد و ابش باستظهار آنکه دو فرزند از اورغ داشت تمام خاص و عام شیراز را
~~از زمره بندگان درم‌خریده میدانست و ملک فارس را ملک موروث از اصول مال بهر مبالغی و وجوه خرج و صرف کرد. بدین سبب وجوه کمتر بخزانه میرسید. سید عمادالدین چون
~~مکانه اعدا بر مدارج کمال یافت اطراف کار خود فراهم گرفت و عازم اردو شد. درآنحال میان سلطان و ارغون محاربه قایم بود. در یکلحظه نوبت دولت بارغون افتاد بوقا معاون سید گشت
~~و تربیت او کرد تا بنظر عاطفت ملحوظ و محظوظ شد و شمایل شهامت او ارغون را خوش آمد. تصرف اتابک و نواب او در ملک و مال عرضه داشت از حکم یرلیغ حکومت
~~کلی فارس و شیراز در بحر و بر بی معارض و مشارک بوی تفویض رفت تا پایزه سر شیر و گربه سیورغامیشی یافت و فرمان آنکه اتابک در حال که بر مضمون احکام واقف گردد عزم حضرت جزم کند
~~و بجزویات و کلیات امور تعلق نسازد و اودامش و چریک را بباسقاقی بسید دادند. خواجگان قوام‌الدین بخاری و سیف‌الدین یوسف بعدما که دو سال در خراسان بندگی
~~پادشاه کرده بودند و ترک اوطان کرده در حال مؤاخذت ازغون باردوی احمد التجا کرده باین سبب به ایشان زیاده التفاتی نرفت. سید منصب استیفا بر عادت معهود خواجه سیف‌الدین را
~~مقرر داشت. پیش از وصول نواب اتابک کیفیت صورت احکام یرلیغ معلوم کرده بودند و از زبان او نقلهایی  که موجب استیحاش و دلماندگی باشد رسانیده. جماعت حساد
~~و فرقه اضداد بسبب سبّک من بلغک در وقیح‌ترین وجهی عرضه میداشتند. سید چون بحدود فارس رسید استرفاع محاسبه آغازید و اجری تمشیت ملک پیش گرفت. باساقاقان
~~و حکام بخدمت استقبال برون رفته بودند. ابوبکر خواجه را که بشحنگی موسوم بود گرفته در دوشاخ کشید و علی التواتر و التوالی پیغام میفرستاد تا ابش عزم بندگی
~~حضرت کند و نواب در تصمیم عزایم مهره تعویق بر بساط تلفیق می‌انداختند و حکام و بعضی اکابر ملک که مغمور ایادی احسان سید بودند در سواد مداد شب پیش ابش میرفتند
~~و در مساوی و مقابح مفاوضه و مواضعه میکردند. سید بیست و دوم رمضان ثلث و ثمانین و ستمائه در میدان نزول فرمود و بارگاه ملوکانه برافراشت و امرا و اکابر
~~که بیشتر سر باو فرونمی‌آوردند در حالت استرکاب بر رسم کوتالچیان بگرفتن رکاب تقرب میجستند و سید نیز باری که از ایشان بر گوشه خاطر داشت زایل گشت و
~~در حومه میدان منبر نهادند و نماز عید گزارد. آنروز اتابکیان بمصلی حاضر نشدند سید باتفاق مصاحب ایلچیان بشهر درآمد و چریک شحنه را پیش خود جایی داد و بدیدن ابش
~~مبالات ننمود. چند سبب از اسباب وحشت و نفرت جمع شدند و با یکدیگر متنفر و متغیر اصحاب و شایت و ارباب سعایت مجال مداخلت یافتند و ابش را بدان مدارات و تحمل
~~منع کرد و گفت عمادالدین علوی کمتر بندۀ این درگاه است از کجا مکنت این جسارت یافته اگر بر عثرات و هفوات او اغضا فرماید بفرمود با محضری موشح بشهادات
~~حکام و ائمه و سایر طوایف نویسند مضمون آنکه عمادالدین علوی در حق مردم بداندیش بود و قاصد جان عام و خاص اهالی اجماع کرده برای بقای رونق ملک و نظام جمهور او را بقتل آوردند <305ب>
~~لامحاله از بهر یکنفر شریر موذی ملکی را عرضه تخریب نخواهند فرمود و هریک بخط متبر خود بآن محضر مزور را چون نامۀ اعمال مسود گردانید و مترصد فرصت شدند.
~~سید از غایت استظهار و فرط عنایة ایلخانی زیاده التفاتی نمیکرد. خبر رسید که در کرمان سواد لشکر نگودر از طرف سیستان خروج کرده‌اند. سید باتابک
~~پیغام داد که ما را تا حد لشکری می‌باید کشید باید که ابش بقلعه اصطخر رود و فارغ‌البال با آنجا اقامت فرماید چندانکه ما ازین مصلحت فارغ شویم این الوکه
~~علاوه مناواه و متمم ماده معادات گشت. {اتابک} گفت عمادالدین علوی ما را در اصطخر محبوس خواهد داشت. در سیاق این این امور {سید} روزی از پیش ایلچیان بخانه مراجعت میکرد
~~و کوکبه‌ عظیم از فرسان و رجاله با او در میان اسواق از ممالیک مفالیک اتابکی معدودی چند بوی رسیدند و گفتند فرمانست که بدرگاه حاضر شوی. سید چون
~~سخن نه بر سنت ادب شنود جوابی درشت گفت. مقدم ایشان در وی آمیخت بصرف قوت هر دو از مرکوب جدا شدند. در حال سر سید بتیغ خونخوار از تن
~~جدا کردند وذلک فی الحادی والعشرین من شوّال سنه المذکور. ممالک اتابکی رنود و اجلاف و اوباش قلاش که چنین وقت را غنیمتی بارده و نعمتی فارده باشد خانه
~~سید را غارت و کَنس کردند ممالیک و دواب و اسباب عرضه انتهاب و مناثر و محارز غلات باذیال و اراذل پرداخته و برانداخته شد و سر سید بدرگاه اتابکی
~~بصدمه چوگان‌پای ادوان چون گوی دوران گردانیده بر رسول صلوات میدادند و تأمین خلایق را در شهر ندا کردند که چون عمادالدین علوی توفیرات نابوده را التزام
~~نموده بود و ممالیک خراب و رعایا آواره و مستأصل خواست شد حسبة لله دفع آفة او داشتیم. باید که هرکس بمصلحت کار خود مشغول باشند و از فضول دور نفور. عوام الناس
~~شرایط تهنیت بتقدیم رساندند. یکی این دو بیت انشا کرد
#شاها رخت از نشاط می لعلی باد%~%تخت تو فراز گنبد اعلی باد
#هر سر که نه بر مراد و رای تو بود%~%بی تن چو سر عماد بویعلی باد
#بعد ازان سید کمال‌الدین محمد ابن عم او که بزهد و تقوی مشهور بود او را بخواندند بی تدبر و تفکر مبادرت نمود. ممالیک مفالیک اتابکی او را از شهر بیرون بردند و هلاک کردند
~~و روز دیگر گفتند از مجلس بگریخت. اودامش باسقاق و چریک بدین حرکات و انبساط بازخواست میکردند ایشانرا بخدمات و اقامات زبان‌بسته و خشنود گردانیدند و اتابک
~~ابش باز بحکومت اشتغال نمود و چون نظام‌الدین بسبب وحشتی بیزد رفته بود پس حل و عقد امور کلی بخواجه سیف‌الدین مفوض گشت. جمعی که بران محضر سید رقمی زده بودند بعد از مؤاخذت
~~بخطابهای شدید معاتب گشتند و به اندک مدتی بر عقب او رحلت کردند و بعد از واقعه او اهالی فارس ببلای قحط مبتلا گشتند و فریاد جوع از خانها برخواست و مردم
~~در روی بازار از آرزوی نان جان داده افزون از صدهزار کس بمردند و پسر سید هنوز طفل بود و درجه بلوغ نیافته با بعضی نواب و خدم گریخته قاصد اردو شد
~~و استعانه بخدمت بوقا برد. نایره غضب که قابل انطفا نبود التهاب یافت و بر فوات واقعه سید که مربی عنایة و شفیع دولت خود میشمرد متأسف گشت و او را
~~ملازم خود گردانید و در بندگی ارغون خان عصیان و تمرد ابش و تجاوز و تجاسر بر قتل گماشته پادشاه عرضه داشت و تقریر کرد که پایزه را بخلاف
~~یاساء قدیم و حدیث چون ملهوفان شکسته‌اید و یرلیغ را چون کسوت صبر مشتاقان پاره کرده اگر بر این حرکت منکر دو گستاخی ابرام اغضا رود سایر خواتین و شهزادگان <306آ>
~~که براه و رتبه از وی زیاده باشد از منهج طواعیت عدول نمایند. ارغون آشفته و در قهر شد باحضار ابش و دشمنان سید یرلیغ تنفیذ فرمود و بر ارتکاب این جریمه
~~بلاحد تهدید و تخویف شدند و باولجای خاتون پیغام داد که همانا ابش بکنکاج شما و استظهار و اعتماد شما حکم یرلیغ دگرگون کرده و گماشته ما را بقتل آورده
~~و طریق تمرد سپرده اولجای ازین نسبت استغفار کرد و گفت بیارغوی بزرگ حاضر شود و چنانکه مقتضی حکم یاسا باشد تقدم رود. در نهان آلوکهای خشم‌آمیز
~~غضب‌انگیز بابش فرستاد و ملامتها و بازخواست سخت کرد. ایلچی چون بشیراز رسید اتابک گرد استمالت خاطر او برآمد و بعطیات متواتر او را ساکت و خاموش کرد.
~~ایلچی را بیک جرعه آب رکناباد آتش فرونشست صورت محضر چون شرف عرض و اِنها یافت استشاطه و غضب ایلخان و عناد و خشم بوقا مزاید گشت.
~~فرمان شد که تا طولادای یارغوچوی و جورغتای و حسام‌الدین قزوینی بتفحص خون سید بیگناه و استخراج اموال خزانه  و اخراج اتابک بی‌بهانه بشیراز آمدند و خواجگانرا در
~~سلسله دوشاخ و قید و اغلال کشیدند و استفحاص؟ محاسبات وجوهات اعمال و استبحاث امور و استحثاث اموال پیش گرفتند و با ابش برای آنکه عروس خانان بود
~~خشونتی نمیتوانستند کرد. در اثنای این حال قوٮاں احناحی؟  از بندگی حضرت برسید با یرلیغ مشتمل که مرکوب ابش را حلیور؟ گرفته از شیراز بیرون آورد ڡوٮاں؟  از مرکب فرو
~~نمی‌آمد تا سراپرده ابش بجهرآباد نقل کردند. روز دیگر وداع ملک موروث کرده از شهر بیرون آمد و بعد از یکهفته مصاحب امرا و ایلچیان بزرگ و جلال‌الدین ارقان و حکام
~~و اکابر شیراز چون بشهر تبریز رسیدند بوقا نوکران خود را با ممالیک عمادی بفرستاد تا جلال‌الدین ارقان و خواجگانرا گرفته باستخفاف و خواری میان بازار بزاری
~~برآوردند و اتابک را از عرض عراضه و خدمت تکشمشی مانع و وازع آمد و هرچند اولجای خاتون شفیع شد بمحل قبول نیفتاد. شب را عازم خانه بوقا شد.
~~بوقا از خرگاه بیرون آمد و بعد از تعظیم آداب کاسه گرفت. روز دیگر که یرغوچی  آفتاب در اردوی آسمان بر صندلی طلوع نشست و یاساولان اشعه ضیاء انجمن انجم را
~~متفرق گردانید حکم یرلیغ نافذ شد که اتابک بیارغو حاضر شود. اولجای تشفع نمود که عروسان خانان با ادوان چگونه همسر و همبر باشند جلال‌الدین ارقان
~~اتشاج لحومیت و ازدواج عصبیت که با ابش دارد از قبل ابش بیارغو حاضر شود بحکم فرمان جلال‌الدین و خواجگان شیراز و پسر سید را احضار و در مبدأ یارغو
~~قوام‌الدین بخاری و سیف‌الدین یوسف و شمس‌الدین حسین هریک را هفتاد و یک سیاط محکم بزدند. ممالیک عمادی بر سر جلادان موکل شده تا ابقا و محابا و مدارا نرود. ایشان
~~بگناه معترف نشدند. جلال‌الدین را در عذبات عذاب کشیدند تا بر بساط یارغو بسیاط خوف و سطوت از آن احوال استنطاقی رود. اتابک نهانی به او پیغام فرستاد که زنهار
~~هنگام ثبات و صبر و مردانگی است. چون جلال‌الدین سایه‌پرور و نازک‌طبع بود سه ضربه تقدیم یافت. کیفیت کماهی احوال ایراد کرد که ما با اتابک مواضعه و معاهده کردیم
~~که علوی را از میانه برداریم و باتفاق سلطنت او را خاضع و طایع باشیم و برای مصلحت عواقب امور شحنه را بر جزیره قیس گماشتیم و عمارت قلعه و استحصان فرمود محضر مدعی خصوم
~~بشهادت مرقوم شد. هرچند دیگران تکذیب کردند که چون طبع و فرط جبن و نفس نازک و عدم تحمل او را بدین بهتان و اقترایی اغرا میکند روح سید عمادالدین مظلوم بالای سر خصمان در پرواز آمده <306ب>
~~سیلقی الشّامتون کما لقیناهم در آن موضع او را چون خیار بدو نیم کردند. پس حکم یرلیغ نافذ شد که اتابک و متوافقان او پنجاه تومان مال در عوض قرض سید
~~باولاد اکباد او رسانند و بیست تومان بایتام سید جلال‌الدین تمام مخالفان و معاندان در کشاکش نکبات و معارض مطالبات افتادند با آن وجوه مستخلص گشت و تا زمان
~~دولت گیخاتو خان ببلای آن مبتلا بودند. برین حال یکسال تمام نگذشت که اتابک آبش را امراض مختلفه عارض شد و علت بر صحت غالب آمد و وفات یافت او را در چرنداب
~~محروسه تبریز برسم مغول هرچند مؤمنه و عادله بود دفن کردند. مدت ملک او بیست و دو سال بود. در شیراز مراسم عزا و شرایط بندگی بتقدیم رسانیدند. خاندان سلغریان بکلی برافتادند
#خود فغان کوس میگوید به آواز بلند%~%بس زدند این نوبة آری رسم نوبت نوبتست
#حکام شیراز بعد از مدتی ملازمت اردو و قروض متراکم تربیت و عنایت طوغان قهستان  التجا نمودند
~~و او بندگی حضرت پانصد تومان ملتزم شد که بخزانه رساند. بدین تقدیر حکومت ایشان بر یرلیغ نافذ شد و موچلکا  داده ساربان پسر سونچاق آقا و جوشی را برای تحصیل وجوهات و مهمات التماس کردند.
~~طوغان فخرالدین مبارکشاه را بنیابت خود بفرستاد براه بیتکچی. چون بفارس رسیدند قوام‌الدین بخاری وفات یافت و دیگر خواجگان در استکشاف امور شروع پیوستند حاصل از تحصیل
~~پانصد تومان بی‌حاصل بود. اموال بقایای بلوکات که در صنادیق خزانه مختوم بایستی بر صحایف دفاتر بالوف و مئین و عشرات و دوانیق و قراریط مرقوم گشت.
~~ساربان و جوسی با مقداری مال که بهزار شنقصه و ؟؟؟ خشم مغولی حاصل شده بود بازگشتند و فخرالدین مبارک را جهة استخلاص بقایا بازداشتند. در اثنای این حال
~~سعدالدوله وزیر شد جهه تنسیق کار شیراز و تلفیق وجوه بقایا شمس‌الدوله را بفرستاد. حکام و عمال تا اصفهان بمراسم استقبال تلقی نمودند. جوسی در اول ملاقات بعلت تقصیر در ادای مال
~~فخرالدین مبارکشاه را با مجدالدین رومی که در ظاهر شیراز مدسه انشا کرده و شمس‌الدین حسین و پسرش که چون گرگ یوسف بیگناه بود همه را هلاک کرد. در راه ابرقوه و سیف‌الدین
~~و نظام‌الدین را برای بقایاء اموال ابقا فرمود و تمامت عمال و متصرفانرا در زخم ضرب و شکنجه کشیدند و بانواع بلا و عذاب معذب داشتند. القصه بی‌توجیه براة مینوشتند
~~که فلان بعلت آنکه املاک شائبه دیوانی دارد بطریق استمداد یا به واسطه بقایا این مبلغ رساند و محصلان مؤلم چون کلاب و ذئاب معلم که در مصطاد بر وحوش آغالند و از سر
~~هیجان طفره و وثبه آغازند چون بلای ناگهان بر سر خلایق میرفتند و چون عفاریت زبانیه موکل میگشت. ازین مصادره قریب پنجتومان مال و صد تومان وزر وبال بحصول موصول گشت
~~از جمله دوازده تومان زر رکنی نیشابوری ازان مجدالدین سمرقندی که بمرابحه و امساک چو چو؟ فراهم آورده و بودیعه در خانه ملکی مخزون کرده برداشتند و مجدالدین در بخل بی‌باک بود چون
~~یحیی برمک در کرم و معن زایده در معالی همم و قیس ساعده در فصاحت و کعب بن حمامه در سماحت و قیس احنف در حلم و میکالی در آداب و علم و بدیع همدانی در فضل و حاتم طائی در بذل شهرتی تمام داشت.
~~سنین عمر او بستین رسیده بر اوانی طعام من لم یطعمه {فإنّه} منّی خوانده و بر کوزۀ آب افسون من شربه فلیس منّی نقش کرده در سؤال سائل  از انواع اطعمه حاضر جواب وکیف نطعم من لو یشاء الله أطعمه و اگر کسی
~~از کوزۀ او آب خوردی اقتراح کردی آب روی او را پیش سبو بریختی. هنگام مدت در مطالبه مال مرابحه ساعه شب و روز را بدقایق حساب کردی چون دفینۀ زر او برگرفتند او را حاضر کردند
~~چشم حیرت بگشاد. در حال بمفارقت معشوق جان بداد. جوشی بعد از تحصل اموال باطراف ممالک حافظان و ضابطان فرستاد تا هر ولایتی فهرستی مبنی بر املاک اینجو از قری
~~و ضیاع و مزارع و میاه و دوالیب و طواحین و اراضی معمور و بایر بقلم آورده و تمام اشجار بساتین از مثمرات نخیلات و فسیلات تا کروم و از غیرمثمرات چنار و بید و عیثام و عرعر تعداد کردند <307آ>





