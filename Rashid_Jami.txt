#####OpenITI#


#META# 000.SortField	:: NODATA
#META# 000.BookURI	:: NODATA
#META# 010.AuthorAKA	:: NODATA
#META# 010.AuthorNAME	:: NODATA
#META# 011.AuthorBORN	:: NODATA
#META# 011.AuthorDIED	:: NODATA
#META# 019.AuthorDIED	:: NODATA
#META# 020.BookTITLE	:: جامع التواریخ
#META# 020.BookTITLESUB	:: NODATA
#META# 021.BookSUBJ	:: التاريخ
#META# 022.BookVOLS	:: 1
#META# 025.BookLANG	:: per
#META# 029.BookTITLEalt	:: NODATA
#META# 030.LibURI	:: NODATA
#META# 030.LibURIextra	:: NODATA
#META# 031.LibREADONLINE	:: NODATA
#META# 031.LibURL	:: NODATA
#META# 031.LibURLFILE	:: NODATA
#META# 031.LibURLextra	:: NODATA
#META# 040.EdALL	:: NODATA
#META# 040.EdEDITOR	:: NODATA
#META# 041.EdNUMBER	:: NODATA
#META# 041.EdNumber	:: NODATA
#META# 043.EdPUBLISHER	:: NODATA
#META# 044.EdPLACE	:: NODATA
#META# 045.EdYEAR	:: NODATA
#META# 049.EdISBN	:: NODATA
#META# 049.EdPAGES	:: NODATA
#META# 049.EdPHYSICAL	:: NODATA
#META# 049.EdVOLUME	:: NODATA
#META# 090.RecMISC	:: NODATA
#META# 999.MiscINFO	:: NODATA

#META#Header#End#


### |سلغریان فارس‏ و صادرات بصروف احوال ایشان از مبدأء دولت تا انتها مملکت و انساب ایشان و عدد ایشان یازده نفر بوده است و مدة ملک ایشان صد سى یکسال.
~~از ناقلان آثار و راویان اخبار منقول و مروی است که از انقلاب روزگار و تصاریف چرخ دوار امرا تراکمه از کنار آب آمویه با پنجاه‌هزار سوار بسبب تهتک و سوء تدبیر و زندگانی
~~از شاه ملک برگشتند و هر امیرى و سرورى با حشم خود متوجه طرفى شدند. از جمله امرا یکى سلوور دمقاق که بسلور دنکل معروف بود نوکر قنق قرغوت. بهنگام انهزام
~~شاه ملک تمامت امرا بمرو جمع آمدند. سلور دمقاق با حشم خود قرب ده‌هزار بخراسان آمد و سالها بجانب‏ قهستان و طبس و اصفهان تاختن مى‏کرد. بعد از یکچند سلجوقیان
~~بر ممالک ایران مستولى شدند. این سلوور بایشان پیوست و بحجابت ایشان موسوم گشت. در اثنا آن فرزندان او بجانب فارس رفتند و میان فارس و خوزستان و لرستان
~~بکوه‌گیلویه که ولایتى بزرگ است و بدریا هند متصل مقام ساخت. اما امیر مودود بر عادت سلجوقیانرا خدمت مى‏کرد و پسران را بنوبت بگریک مى‏فرستاد و
~~آنچه فارسیان سلغر مى‏گویند مراد این سلوور مذکورست. و مملکت فارس در سوالف ایام و سوابق اعوام در تصرف آل‌بویه بود. در شهور سنه ثمان و خمسین
~~و اربعمائه سلطان آلپ ارسلان محمد بن چغریبگ بن میکائیل بن سلجوق قینقی با لشکرى گران بپارس آمد و بستد و بنیابت خود بفضلویه شبانکاره داد و خود لوا سلطنت
~~مرفوع گردانید و عنان با مقر سریر دولت رجوع و تا سنه ثلث و اربعین و خمسمائه که سلغریان خروج کردند پادشاهى ممالک فارس بر ایشان مقرر بود و مابین آخر
~~ایام دیالمه تا اول روزگار سلغریان هشتاد و پنج سال ملک فرس در قبضه تملک سلاطین سلجوق که منجوق کامکارى از عیوق بگذرانیدند. درین مدت هفت کس از
~~نیابت ایشان حاکم فارس شدند. اول فضلون شبانکاره که سلطان آلپ‌ارسلان چون مستخلص کرد بر سبیل ضمان برو مقرر داشت و او را چون ضامن
~~اجل متقاضى شد. رکن‏الدوله خمارتگین که از انشاء دولت سلجوق نهالى بود بر کنار جویبار تربیت ترشیح یافته چون از هبوب صرصر قهر بیخ وجود او مقلوع شد اتابک
~~جلال‏الدین چاولى سقاویه نشو و نما یافت کی قمع شبانکاره بر دست او تیسیر پذیرفت. بعد ازو اتابک قراجه که مدرسه در شهر شیراز بنا کرد و بر در همدان کشته
~~شد. بعد ازو اتابک منگوپارس که در جوار مزار ام‌کلثوم مدرسه ساخت و مرقد او آنجاست و ابونصر بانى مدرسه لالا بایام وى بود. بعد ازو اتابک بوزاپه
~~پادشاهى عادل منصف بود و بصدق و اخلاص متصف با شهزادگان بشیراز آمد و بدر اصفهان بر دست ملکشاه کشته شد و روز عمر و دولت او گذشته. چنین بود بر وى
~~قضاى نوشته. زنش زاهده خاتون در شیراز مدرسه انشا کرد و آنچه از اعضا او یافت بآنجایگاه نقل کرد. بعد ازو ملکشاه که از نژاد سلاطین سلجوق بود
~~چون بوزاپه کشته شد یکسال رأیت دولت در پارس برافراشت. چون مدت سلطنت سلجوقیان سپرى شد و معشوقه بى‏وفاء از ایشان انتزاع نمودند بعضى افواج تراکمه
~~چون امواج بحر زاخر از نواحى قپچاق منحدر شدند. یعقوب بن ارسلان الافشرى با قومى انبوه قصبۀ خوزستان را اختیار کردند و سنقور بن مودود السلغرى
~~در عرصه کوه‌گیلویه بر مقتضا اشارت خیام اقامت برافراشت و در شهور سنۀ ثلث و اربعین و خمسمائه بر ملکشاه خروج کرد و کوکب طالعش بذروه شرف عروج.
~~صفوف محاربت آراستن همان بود و انهزام لشکر ملکشاهى همان. سنقور را مملکت شیراز مصفى شد و افسر سلطنت بر سر نهاد و بنظام ملک‏دارى و تمشیت مهام شهریارى
~~قیام نمود و رسوم عدل و انصاف تازه کرد. یعقوب بن ارسلان که معروف بود باتابک شومله از خوزستان بارها لشکر کشید و با اتابک سنقور محاربت و مضاربت نمود.
~~عاقبت منهزم شد. سنقور ولایت مابین از سلجوقیان بازگرفت و در صفر سنۀ اربع و اربعین و خمسمائه سلطان محمود سلجوقى را معروف بسلطان رویدشتى بگرفت و به بنوبند
~~بدژ سپید در بند کرد. و امروز از رسوم او رباطى و مسجدى موسوم بنام او معمورست با موقوفات تمام و طلبۀ علوم باقتناء فضایل و اکتساب کمالات نفسانى‏ مشغول. مدت
~~سیزده سال‏ مالک ملک مجازى و سالک مسلک نصفت و رأفت بود. در سنۀ سبع و خمسین و خمسمائه‏ در مرغزار بیضا خاتم مملکت از انگشت او بیرون کردند و در انگشت اولاد
~~او کرد. چون او درگذشت وزیرش تاج‏الدین شیرازى بود که وزارت سلطان محمد کرده بود که در شیراز رباطى و مدرسه ساخته است. و بعد از او چون پسرش اتابک طغرل
~~طفل بود برادرش اتابک مظفرالدین زنگى بن مودود قایم‌مقام گشت و او را پنج پسر بودند: تُکلَه زیدان ارقم سعد ملکشاه. آیین داد و دهش پیش
~~گرفت و رسم جور در عهد او سرِ خویش. با لشکرى جرار قصد شومله کرد و او را بگرفت و بکشت و از خوزستان مال بستد و از کرمان هم مال بستد. آلپ‌ارسلان که از اقارب
~~ایشان بود در ملک طمع کرد. هر دو حرب کردند. زنگى ظفر یافت خصم را هلاک کرد. و رباط شیخ کبیر عفیف ابوعبداللّه خفیف قدّس اللّه روحه عمارتى مختصر بود. آن را عمارت
~~کرد و بران وقفها و اتابک ابوبکر آنرا از نو بنیاد نهاد و عمارتى رفیع و اضافتى تمام کرد و چیزى بر آن اوقاف افزود و چهارده سال عرصه مملکت را بنور عدل و احسان
~~ریان و سیراب داشت و در سنۀ احدى و سبعین و خمسمائه در دژ اشکنوان وفات یافت.
#دریغ سلطنت و ملک  تاج و تخت و نگین%~%که بازماند بناکام از طغان و تگین
#گرفته روى زمین تیغشان مدتها%~%ولی چسود پس از مرگ رفته زیر زمین
#بعد ازو اتابک مظفرالدین تکله بن زنگى وارث تاج و تخت پدر گشت و در
~~حفظ ممالک و ضبط مصالح بر شیوه ستوده آبا کرام استمرار نمود. در اوایل عهد دولت او اتابک پهلوان انتهاز فرصتى کرد تختگاه شیراز را خالى یافت. لشکر آورد و قتل و غارت
~~کرد و در سنۀ خمس و سبعین و خمسمائه آنگاه اتابک تکله جراحات آن حادثه را بمرهم شفقت و معدلت مندمل گردانید. چون از ایام جهاندارى و جهانبانى او بیست سال<340a>
~~بگذشت در تاریخ سنۀ احدى و تسعین و خمسمائه متقاضى هادم اللذّات مایه عمر عزیزش استرداد نمود بموضع بیدک پسا. امین‏الدین کازرونى که حاتم وقت بود وزیر
~~او بود در جنب جامع عتیق مدرسه ساخت. شش بار با ملوک عراق مصاف داد. بعد ازو اتابک قطب‏الدین طغرل بن سنقور که پادشاهى هنرمند هنرپرور بود بجاى
~~او بنشست. زیادت تأییدى نداشت. دو سه نوبت از عراق از پیش اتابک پهلوان لشکر آورد و بر تکله بدفعات خروج کرد و هر نوبت دو سه ماه حکومت. عاقبت تکله
~~طغرل را بزد و او را بگرفت و در دژ اشکنوان میل کشید و عاقبت چشم‌هاش برون کرد تا بدشمن‌کامى درگذشت و ایام طومار عمرش برنوشت. مدت دولت او یکسال بود.
~~بعد ازو نوبت دولت سلغرى به اتابک مظفرالدین سعد بن زنگى رسید. تکله را بازآورد و در پهلو سنقور دفن کرد. بشجاعت و سخاوت مردانه و یگانه بود. وزرا
~~او رکن‏الدین صلاح کرمانى بود اولاً و عمیدالدین اسعد ابونصر اسدى آخراً. خوزستان و کرمان بگرفت و برادرزاده خود محمد بن زیدان سپرد. او عن‏قریب عاصى شد
~~و با عم طغیان نمود. رضى‏الدین زوزنى‏ او را فریب داد و کرمان را از تصرف او انتزاع نمود. و اتابک سعد همواره سازِ هوا و نواء عراق زدى بتخصیص اصفهان و همدان که از مشاهیر
~~بلدان خطه عراق‏اند و سلسال میاه و لطافت هواى دلگشاى ایشان غیرت نسیم و تسنیم خاک ایشان را نزهت و نزاهت شامل و فواکه ایشانرا فرط فکاهت حاصل.
~~حصیات زندرود بر جواهر بهشت سبق برده
#از دیدن زندرود جان افزاید%~%کز دیده خود آب زند‏رودست روان
#اتابک براء تطواف این اطراف در اکثر اوقات
~~شیراز از حافظ و حامى خالى مى‏گذاشت و توقع استخلاص دیگر بلاد مى‏داشت. بدین واسطه در شهور سنۀ ستمائه اتابک اوزبک بن پهلوان با کُلجه قاصد شیراز شد و غارت
~~شعوا و ??? شنعا فرمود. اتابک با چنین قصدها که مى‏پیوستند و وهنها کی از غیبت او بمملکت راه مى‏یافت هنوز بر یکران قمر رفتار هوس جهان‌نوردى مى‏داشت و
~~اگرچه چون کوه بود چون محور چرخ گرد عالم گشتن آرزو مى‏کرد. و در سنۀ اثنتین و ستمائه سلطان غیاث‏الدین با لشکرى چون مور و مار بشیراز انحدار نمودند و اهالى
~~را بانواع شکنجه و عقوبات مصادرات الیم و مطالبات عنیف کردند. هرچه یافتند برداشتند و از استقصا در نبش و فتش هیچ باقى نگذاشتند. شیراز عالیها سافلها
~~ماند و غیاث‏الدین لشکر را از قتل منع فرمود. مگر قتل کی نکردند بعد از تقدیم بى‏باکیها اتابک با لشکرى عازم خوزستان شد و بگرفت. در سنه اربع عشره و ستمائه بعراق
~~رفت با مقدار هزار سوار مردان کار و کارزار و در خیل بزرگ بى‏مبالاتی با لشکر سلطان محمد بن تکش خوارزمشاه مصاف داد. ناگاه اسبش خطا کرد لکلّ
~~جوادٍ کبوةٌ اسیر و دستگیر آمد. او را پیش سلطان آوردند از داعیه اقدام و اقتحام سؤال فرمود. گفت نمى‏دانستم که لشکر سلطان عالم است، مطاردت را
~~سبب همین بود. حسن طلعت و دلاورى و هیبت او سلطان را مانع قتل شد. باحتباس او اشارت کرد و اسباب او را از خرگاه و بارگاه و اوانى مجلس بزم و فراشخانه
~~و مطبخ و انزال ملوکانه مرتب داشتند چنانچه از حضرت چنان سلطانى جهاندار در حق چنین مهمانى با فر و مقدار لایق و رایق مى‏نمود و او را بمجلس معاقرت احضار فرمود.
~~از صادرات حرکات و سکنات او در اثناء مجلس بزم چون آداب مواقف میدان رزم آثار زیرکى و فرزانگى و مردانگى ادراک مى‏کرد. پس ملک زوزن وسیط شد
~~و بران مقرر کرد که ملکه خاتون دختر اتابک سعد که دره صدف شجاعت و مناعت بود در سلسله سمط زوجیت سلطان منعقد گرداند و هر سال ثلثى از محصولات
~~ممالک فارس با قلاع اصطخر و اشکنوان که مدار رأس جدى و سرطان بر مسامته آن دوران داشت دیوان سلطانرا مقرر و مفروز دارد و پسر خود زنگى را برسم نوا در
~~حضرت بگذارد. بدین شرایط اجازت انصراف یافت. سلطان او را خلعت داد و مرایر مظاهرت و اواصر مصاهرت متبرم گشت و قواعد استیحاش و مباینت و مغایرت
~~منخرم. چون پسرش اتابک ابوبکر صورت مصالحه و تزویج ملکه و ترویج محصولات ارتفاعات حصه موضوع و التزامات پدر معلوم کرد برخروشید و راى پدر
~~بر خطل و خطا محمول دانست. با چند خواص‏ مواضعه کرد. اتابک سعد در محرم سنۀ خمس عشره با صحبت خوارزمیان با شیراز رسید و در حال استقبال تیغ در روى
~~پدر کشید و حجاب حرمت ابوّت با آداب بنوّت بل فتوت و مروت از میان برداشت و مغافصةً پدر را زخمى زد. ضخامت خفتان و لباس مانع زخم شد. اتابک سعد
~~بفرمود تا او را بگرفتند و باعتقال او در قلعه اصطخر اشارت راند و ملکه را با ملتزمات دیگر در ارسال بوفا رسانید. و از مشاهیر آثار و خیرات ??? او در نفس
~~شیراز مسجد جامع جدید را چون عرصه مکرمت خود وسیع و بر مثال همت مقبلان عالى ارکان بنا فرمود و اسواق مربعه اتابکى مشتمل بر دکاکین مصفف و بیوت مطبق
~~متلاصق و متصاقب یکدیگر استحداث کرد. چنانچه ارباب انواع حرف و اصحاب صنوف صناعات مختلف مکاسب و مرابح اشتغال دارند و سوق کبیر هم
~~از مستعمرات و مستحدثات اوست و بر سر راه عراق رباطى بنا فرمود و قرى و مزارع و بساتین و حمام و اراضى بران وقف کرد و هنوز آن خیرات مستمر و جاریست و
~~روان او را بروز بروز مستدعى و مستغفر. عاقبت بدایت دولت او بنهایت و اقبال بزوال موصول گشت لِکلّ امْرٍ رَجُلٌ وَ لِکلّ وَقْتٍ اجَلٌ. مدت
~~بیست و سه سال در سره مملکت سلیمان خطبه و سکه بالقاب و اسماء او مزین و معلى بود. عاقبت در احدی الجمادین من سنة ثلث و عشرین و ستّمائه در عوض
~~سریر سلطنت مفرش خاک را بستر و نهالى ساخت. او را در رباط اَبش دفن کردند. و بعد ازو اتابک مظفرالدین قتلغ خان ابوبکر بن سعد بن زنگى انار اللّه
~~برهانه چراغ دوده سلغریان و واسطۀ قلاده مؤید بتأیید یزدانى و موفق بتوفیق ربانى دین‏دار شرع‏پرور. کوکب دولت آن دودمان در عهد او بذروه استعلا
~~پیوست و آفتاب اقبال آن طایفه در نوبت میمونش باوج ارتقا اقتران یافت. پادشاهى مبارک‏ذات نیکواعتقاد بود و بر کمال عاقبت‏اندیشى و اصابت تدبیر او این
~~نکته دلیلى واضح است که چون پادشاه گیتى‏ستان چنگیز خان بر ملوک و ممالک عالم مالک شد و عالمیان را آثار بأس و سطوت لشکر مغول معلوم گشت، اتابک ابوبکر از سر یکتادلى<340b>
~~اظهار ایلى و اذعان کرد و تنسوقات و عراضات را در صحبت برادرزاده خود تهمتن به بندگى اوگتاى قاآن فرستاد و التزام خراج و اتاوت کرد. قاآن سیورغامیشى را
~~یرلیغ با لقب قتلغ خانى ارزانى داشت و سلطنت ممالک موروث بر وى مقرر فرمود و به‏ میامن همت و حصافت او حافات ملک شیراز از مخافات و آفات این لشکر
~~در مؤتنفات اوقات و مختلفات احداث سلیم و محمی الجوانب ماند. و چون در مصالح ملک نظر انداخت عمیدالدین اسعد را بموجبات وحشتى که ازو در خاطر داشت او را
~~مؤاخذت فرمود. او را با پسرش تاج‏الدین محمد در قلعه اشکنوان مقید و محبوس کرد و این رباعى اظهار شفاعت و ضراعت را بحضرت اتابک فرستاد
#اى وارث تاج و ملکت و افسر سعد%~%بخشاى خداى را بجان و سر سعد
#بر من که چو نام خویش تا هستم%~%همچون الف ایستاده‏ام بر سر سعد
#فى الجمله فارس
~~کی از دوصد سال باز خراب گشته بود بسبب تاختن و محاربات شبانکاره بآل‌بویه و سلجوق و اولاد کلجه و سلطان غیاث‏الدین در ایام اتابک ابوبکر چون
~~عروسى بیمن دولت و حسن معدلت او آراسته شد و اکابر و افاضل اقالیم مأمن احرام حریمش بسته داشتند. غنی الظّباء عن التّکحیل بالکحل. اتابک در سلوک طریقه
~~احتیاط چنان متیقظ بود و وجوه مال‌انگیزی را تا حدى مستحفظ که کلى و جزوى اعمال و اشتغال بعمال و متصرفان و کتبه خود تفویض فرمودى و در وقت استرفاع
~~محاسبات بنظر دقیق بکنه آن بحر عمیق برسیدى و هیچ وزیر و نایب را استقلال و مکنت آن نبودى کی ‏ برا در حضرت بمصلحتى جسارت نمودى و اگرچه از تشرب خمر مجتنب
~~بود در بارگاه او مجلس بزم ساختندى برا ارکان و امرا و بر سبیل خراج رسماً بالمسانهه سى‏هزار دینار زر رکنى که حاصلات محقرترین ولایتى از اعمال شیراز موازى
~~آن بودى هر سال استرضاء حضرت را این مبلغ با اندکمایه عراضه از مروارید و دیگر طرایف با آن‏ ضم می‌فرستادند و شحنگان مغول را قبول کرد و از دوربینى در بیرون
~~شهر مقام داد و معتمدان را بر ایشان گماشت تا از تردد عوام و اغیار متفحص باشند و زود کسى را استطلاع بر احوال ملک میسر نشود و برا این مصلحت کاخ اقامت
~~را در بستان فیروزى که مستغرس اقبال اتابکى بود اختیار کرد و ارکان دولت را در حوالى آن جاى داد و هر روز بهنگام آنک کیخسرو آفتاب بر گوشه تخت افق
~~قدم نهادى باسقاقان و امرا و کبرا و وزرا و اعیان مملکت و کافه متجنده حاضر شدندى و بعد از انتشار بساط سماط با موضع خود رجوع نمودندى. اهالى فارس پهلو آسایش
~~در مهاد امن و امان و بستر عدل و انصاف بپسودند و در نوشین‌خواب خوش بغنودند و از اعداد خیرات جسیمه و امداد صدقات عمیمه یکى آن بود که در ابتناى مدارس
~~و مساجد و معابد و معاهد خیر و استحداث خانات و اسواق در دارالملک و اطراف اعمال رغبتى کامل داشت و بر هر موضعى قرى و مزارع و بساتین و طواحین وقف
~~فرمود و اطباء حاذق در دارالشفاها با حدس بقراطی و انفاس مسیحى بگماشت تا در فصول اربعه بر حسب تکیف اخلاط و امزجه بعد از تشخیص امراض و تجربه اعراض
~~و معرفت اسباب و علامات و نبض و تفسره که کلى قانون و ذخیره قانون کلى طب است بجاى مى‏آرند و انواع اغذیه و ادویه هر ادویه و معاجین هر اقرصه بر جمله
~~صد و اند بقاع و رقبات متبرک در نفس شیراز و اصقاع که در صدد انهدام و معرض انخرام بود و محل قاذورات و مطرح قارورات آنرا تجدید عمارت کرد و انعام و
~~اصطناع بر زهاد و عباد و صلحا و متصوفه فایض داشتى و جانب ایشانرا بر ائمه و علما و افاضل راجح دانستى و ارباب بلاهت و اصحاب نفوس ساذجه را گفتى اولیا
~~و جلسا حضرت حق‏اند. نفوس ملکى ایشان از شایبه شعوذه و احتیال خالى است و از خداوندان ذکا و فطنت مستشعر بودى و فضول دانستى برجمله از اشخاص رقبات
~~خیر آنچه امروز معمور و مزین است و مراسم درو وعظ و اخایر املاک که در سلک وقفیت کشیده هنوز زیادت‏ از سى‏هزار دینار رایج در سالى ارتفاع آنست
~~با وجود تغلب و تعدى بیگانگان و فساد تصرف متعلقان از خزاین و اخایر ذخایر خود قلعۀ سپید مشحون داشته بود و مستحفظان امین و کوتوالان برانجا
~~گماشته. چه آنرا پیش حوادث و وقایع روزگار موئلى مکین و معقلى حصین مى‏شمرد. راهى برو از جاده مور باریکتر بقدر آنک یک سوار را مجال و مجاز تواند بود و بالاء قلعه زمینى
~~مسطح مستطیل بقدر یک فرسنگ زراعت و فلاحت و منابت اشجار و انواع فواکه و ثمارست. در سالى کی تعداد اشجار مثمره آنجا کردند چهارهزار و چهارصد و
~~چهل و چهار درخت انجیر در شمار آمد و با این وسایل آبى صافى‏تر از روان عاقل‏ بر فرق قله جارى وسایل و آسیاى بدان آب دایر و از تیغ کوه باز بطرف وادى
~~منحدر چنانک صوت تحدر آن از اصطکاک رعد بهارى خبر مى‏دهد. هر سال از ارتفاع نفس قلعه و نواحى نوبندجان غلات نو نقل‏ بمحارز قلعه رفتى و آنچه محروز
~~بودى بر لشکریان در عوض نان‏پاره قسمت و امروز در اقلیم چهارم محصنه‏ بدین حصانت و متانت اگر گویند باور مدار.
# گر نیست باورت ز من اینک برو ببین
#و بیرون از طرف شمالى سراى چون اریکه خلد و روضه نعیم ساخته بود و صبوح‏آباد نام نهاده براى برادر خود سلغرشاه و او درانجا بدیدار شاهدان
~~و آواز خنیاگران راضى شده. مجلس او دایماً بنوشانوش ساقى و شعاع چهرۀ ترکان ایلاقى آراسته بود. اتابک از جانب او ناایمن بود و نظر اهتمام و اشفاق اخوت
~~بر حال او نمى‏داشت. محقر ولایتى که حاصلات آن بسیم مطربان و جایزه شعرا و ریاحین مجلس را وافى نبودى چون بدادى. ماه و سال برنیامده بتکدیر و تعییر صرف
~~بودى. روزى اتابک در مجلس نشسته بود و مطربان در پرده‏سازى و رودنوازى آمده از سلغرشاه حسب حال درخواست کرد بر بدیهه گفت
#گر من چو تو بخت همنشین داشتمى%~%با بخل همیشه سر بکین داشتمی
#زین سان که توى و تو مرا مى‏دارى%~%گر من بُدمى تو را چنین داشتمى
#بعد از مدتى در عوض اسعاف مطلوب و انجاز موعود او را سمى ناقع تجریع فرمود و بگذشت
#بس بلبل باغ طرف پاک نهاد%~%کایام ورا چو خار در خاشاک نهاد
#اى بس صدف دُر معانى که فلک%~%بر گوشه صندوقچه خاک نهاد
#و از فتوح که در زمان دولتش میسر شد و ایام بدان مبشر گشت فتح جزایر و سواحل جزیره<341a>
~~قیس و بحرین و عمان و قطیف و لحسا و اندراوى بود و در بعضى بلاد هند بالقاب شریفش خطبه کردند و جزیره قیس در عهد ملک تورانشاه بن عمادالدوله که آخر ملوک
~~دیالم بود و مملکت فارس و کرمان در قبضه تصرف او قایم آنرا فرضه سواحل ساخت و چون پادشاه جهان هولاگو خان بمبارکى بماوراءالنهر رسید اتابک سلجوقشاه را با حملى
~~تمام بخدمت حضرت فرستاد تا بکنار جیحون آمویه بشرف بندگى رسید و چون پادشاه از فتح قهستان بازگشت اتابک پسر خود سعد را برسم تهنیت بخدمت پادشاه فرستاد
~~و مصاحب او حملى بزرگ. ترحیب و نواخت یافت و بموجب اجازت و اشارت پادشاه باز وطن مألوف انصراف نمود و چون پادشاه عزم بغداد جزم کرد اتابک لشکر
~~مصاحب محمدشاه برادرزاده خود بخدمت فرستاد و بعد از فتح بغداد خداوندزاده سعد را برسم تهنیت آنجا فرستاد. پادشاه او را نواخته با شرف سیورغامیشى و
~~اعزاز تمام باز فرستاد و درین‏ سال کتبوقا نویان با لشکرى مغول بلورستان رفت و بستد و اتابک تکله را بگرفت. آنگاه در مستهل سال دیگر اتابک سعد را با نزل تمام
~~باسم نوا بحضرت هولاگو خان فرستاد و در اثناء مراجعت مرضى نامرضى روى نمود و اتابک در شیراز بیمار شد. چه عمرش در شست هفتاد افتاده بود در پنجم جمادى‏الآخر سنۀ
~~ثمان و خمسین و ستمائه‏ منشور پادشاهیش بدست فراش تقدیر طى شد و بهار عمر دى و جام غم انجام کامرانى بى مى
#جهان چون من و تو بسیار دید%~%نخواهد همى با کسى آرمید
#تا کى آرد و برد و تا چند بناز پرورد و در نیاز بشکرد
#جهانا چه بدمهر و بدگوهرى%~%که خود پرورانى و خود بشکری
#او را از آن تخت شاهانه اگرچه از عاج بود ازعاج کردند.
~~سى و چهار سال و شش ماه و یازده روز پادشاهى کرد و پسرش اتابک سعد از اردو بازگشته بود. از تیمار راه بیمار شد. پدر و پسر از مرض یکدیگر خبر نداشتند. چون بمرحله طبرش از اعمال
~~قم رسید به تب ربع مبتلا بود. مستسقى نیز شد و رعاف پدید آمد. بعد از دوازده روز که خطبه و سکه بنام او مزین و معلا گشت روز یکشنبه هفدهم جمادى‏الآخر سنۀ ثمان و خمسین و ستمائه
~~عمرش در آن ممالک بفذلک پیوست. مابین پدر و پسر دوازده روز بود. شصت و هفت سال عمرش بود و در جمادى‏الآخر سنۀ ثمان و خمسین بر سه پادشاه خطبه کردند. اول بنام اتابک
~~ابوبکر دوم بنام سعد سئوم بنام محمد بن سعد. طلوع آفتاب دولتش هنوز اوج کمال و صفا طول‏النهار نادیده در عقدۀ تقدیر مبتلا‏ کسوف شد.
#افسوس ز عیش تنگ و تشویش فراخ‏%~%آه از امل دراز و کوتاهى عمر
#زمانه مى‏گفت
#شکوه مملکت و سلطنت اگرچه خوش است%~%چه پنج روزه چه صد ساله چون بباید مرد
#خزانۀ دُر و زر بس لطیف و محبوبست‏%~%ولى چه سود که با خویشتن نشاید برد
#تابوت او بمدرسۀ عضدى شیراز که مستحدث تَرکان بود نقل کردند. ازو پسرى محمد نام و دو دختر ابش و سلغور
~~خلف ماندند و محمد هنوز در منزل صبى بود. او را بر تخت مملکت نشاندند مادرش تَرکان خواهر علاءالدوله اتابک یزد زنى رای زن با فطنت و فن بود بنظم ملک و مصالح پادشاهى قیام نمود
~~و رُعاة و رعیت را در کنف رفاهیت بداشت و اطراف بر و بحر را بدین صیغت از ضیعت و اتلاف مأمون و مصون گردانید و در صحبت ایلچیان تنسوقات و خدمات ببندگى هولاگو خان
~~فرستاد و اظهار اخلاص و طاعت‏دارى کرد. از حضرت ایلخانی ایلچیان بر حکومت و سلطنت پسرش اتابک محمد یرلیغ صدق آوردند. اهالى شیراز ترکان را بشامت مقدم منسوب
~~گردانیدند یعنى بعد از آنک اتابک ابوبکر او را جهة پسر خود سعد خطبه کرد امداد نوائب متتابع شد و غراب البین نکبات متجاوب و نیز شمس‏الدین میاق که از جمله خواص غلمان و اتراک
~~ممالیک اتابک سعد بمزید دربت و قربت معروف و موصوف بود نائب ملک او شد و اهالى شیراز بغلبۀ الظنّ یخطى ویصیب او را بخیانت با حریم حرمت مالک رقاب متهم
~~گردانیدند که با هم درساخته‌اند و این حکایت افسانۀ زبانها شد و ترانۀ مجلسها گشت و در ذى‏الحجۀ سنۀ سبع و خمسین و ستمائه امیر التاجو براى ضبط و یاسامیشى بشیراز آمد
~~و بى‏بى سلغر را باتابک محمدشاه داد و خواهر محمدشاه ابش خاتون هولاگو خان بپسر خود منگوتیمور داد و مملکت بصره بر سبیل کابین بوى هدیه داد و در ربیع‏الاول سنۀ ثمان و خمسین
~~امیر التاجو با اردو مراجعت نمود. چون مدت دو سال و هفت ماه از عهد دولت اتابک محمد در سرعت ارتحال و انتقال
#روزى بشب و شبى بروزی پیوست
#بسبب سقطه از بام قصر هنوز
~~از شجرۀ سلطنت ثمرۀ نچیده و از شربت کام جامى نچشیده از منهل فانى بمنزل باقى نقل کرد و غنچۀ جوانیش از گلبن ایام ناشکفته فرو ریخت وذلک فى شهور سنة تسع و خمسین و ستّمائه
~~نوباوۀ عمرش بسموم هموم فنا پژمریده شد.
#گل صبحدمى به خود برآشفت و بریخت‏%~%با باد صبا حکایتى گفت و بریخت
#بدعهدى عمر بین که گل در ده روز%~%سر بر زد و غنچه کرد و بشکفت و بریخت
#ترکان در کشاکش محنت فراق جفت نالۀ زار شد. بعد از تقدیم همگنان بران قرار گرفت که محمدشاه پسر سلغرشاه‏ پادشاه باشد و مالک بر رهى و گاه. برین اندیشه پاى بر سر ملک نهاد و دست
~~احکام نقض و ابرام برگشاد و عساکر و خزاین در عقد ضبط آورد و او در صولت و فرزانگى‏ همتا نداشت. در واقعۀ بغداد ملازم بندگى هولاگو خان بود. مردانگیها نموده. درین وقت
~~که وارث مملکت گشت تهتک و انهماک پیش گرفت و بلهو و لغو و سرب سرور و شرب‏ خمور و استمتاع از بتان سیم‏اندام مشغول گشت. فوجى از چماق‏داران بخت برگشته و جمعى از عصاة
~~سپاه سرگشته برو جمع شدند و چون دیو در تن او رفتند و او را بر ارتکاب قبایح و فضایح اغرا و اغوا دادند. درین حال برادرش سلجوقشاه محبوس قلعه بود. تخلیص خود را شفاعت
~~‏نامۀ که این رباعى درو مندرج است نوشت
#درد و غم و بند من دران می دارد%~%عیش و طرب تو سرفرازى دارد
#بر هر دو مکن تکیه که دوران فلک%~%در پرده هزار گونه بازى دارد
#او در جواب عشوۀ نوشت و بعیش و نشاط مشغول و مشعوف شد و اگرچه سلغور دختر ترکان را در حباله نکاح آورده بود بگفتار ترکان التفاتى نمى‏فرمود. از اردو حکم
~~یرلیغ رسید که محمدشاه و سلغور بحضرت حاضر شوند تا بحضور و مشورت ایشان ضبط و تنسیق مملکت فارس کرده شود. محمدشاه در توجه بجانب اردو تکاسل و تغافل
~~مى‏نمود و اهمال و امهال مى‏کرد. ترکان از محمدشاه و حرکات او ملول شد. با امراء شول و تراکمه بمؤاخذت او مواضعه کرد تا منتهز فرصت شدند. چون اتابک محمدشاه
~~بحرم درآمد جمعى از مکابین کمین بیرون آمدند و او را مقید کردند. این مثل‏ صادقست که از دشمن صدق و صفا و از ترک حلم و حیا و از زن عهد و وفا چشم نتوان داشت. بعد ما که هشت
~~ماه پادشاهى کرد روز آدینه دهم ماه رمضان در خانه مسکین و اسیر شد او را با صحبت معتمدان بحضرت ایلخان فرستادند و عرضه داشت که او لایق ملک‏دارى نیست<341b>
~~بقتل بی‌گناهان اقدام مى‏نماید و از تهتک و تهور او تخریب دیار و اطراف و تعذیب اذناب و اشراف اقتضا مى‏کند. این سخن موقعى بلیغ یافت. مدت پادشاهى او چندان بود که ابلق
~~گردون بر عرصه دوران چهل نوبت نعل هلال بینداخت. ترکان چون بدین اغلوطه محمدشاه را مانند کودکان بازیچه داد در شهر آذینها فرمود بستن و ندا دردادن که
~~پادشاه سلجوق است. امراء شول را با بعضى خواص بصوب قلعه روان کرد که وصول ایشان و خلاص سلجوق شاه از موضع اعتقال متقارن افتاد. بى‏مجال قیل و قال
~~و احتیاج بمقارعت و اقتتال بشارت سلطنت بدادند و در رکاب او مقر دولت شتافتند. چون بر سریر حکومت تمکن یافت منظرى خوب و جمالى محبوب داشت. مادرش از نژاد آل‌سلجوق بود و از محمدشاه بسال بزرگتر. اهالى شیراز بسلطنت او هرچند درنگى نیافت مستبشر شدند. در مبداء جلوس جمعى که خار
~~]...[ مى‏دانست از امرا از میانه برداشت و خلیع العذار بخبط عشوا و نهب و تاراج و تهتک موسوم‏ شد و ترکانرا عقد تزویج بست تا بیش گرد فتنه‏انگیزى نگردد و خزاین
~~]...[ را تصرف نمود. چون تجاویف دماغ او از باده‏ ممتلى شدى بعقاب و عقال هرکس اشارت کردى. شبى بر گوشۀ مجلس نشسته بود ناگاه خیال ترکان دامن
~~]...[ بدست استیلا محکم فروگرفته و اندیشۀ ملامت لائمان گریبان جانرا تاب داد و اگرچه مشعوف جمال و مشغوف وصال و خال او بود از مولدان غلمان نظر
~~]...[ قوى‌هیکل انداخت که در صف النعال خدم ایستاده بود با چهرۀ چون دود قیراندود و قامتى چون شب مشتاقان دراز چشمى دشمن‏روى‏تر از دیدۀ رقیب و
~~]...[ هولناک‏تر از هجران محب و حبیب. او را اشارت فرمود که او سر او بردار و پیش من آر بفرمان شاه آن دیو سیاه ماه پری‏رخسار را بى‏تحاشى بگرفت و
~~]...[ ببرید و در طشتى زرین پیش شاه آورد. دو دانه گوهر خوشاب که بهاء هریکى خراج مصر و شام در گوش داشت سلجوقشاه هر دو گوش با گوشوار جدا
~~]...[ و پیش مطربۀ مجلس انداخت. مثلى است که از سر بریده آواز و مرغ پریده باز نیاید. دران وقت اغل‌بگ و قتلغ بیتکچى از حکم فرمان هولاگو خان بر ممالک شیراز
~~باسقاق بودند. روز دیگر چون قضیه نامرضیه فاش و فاتحۀ ابواب استیحاش شد امرا برین حرکت انکار کردند. چون باسقاقان بخدمت آمدند ایشانرا توهمى
~~افتاد کی سلجوقشاه قصدى خواهد پیوست. بى‏اجازت بر مراکب سوار گشتند و متوجه اردو شدند. سلجوقشاه را از رفتن امرا خبر شد از طیش و خفت که با ندامت و شامت
~~همزادند بى‏سلاح و سلب گرزى زرین بر دست بر جنیبت درگاه یک سواره از عقب شحنگان برکض الخیل براند. برون شهر به اغلبگ رسید. اغلبگ خواست که تیغ آبگون
~~مسلول گرداند. از روعت و دهشت دستش بعقال تحیر مشکول ماند. سلجوقشاه بدان گرز یک زخم چنان بر خمه سر او زد که نقش چهرۀ او از لوح وجود پاک کرد و
~~روح را بخازن ارواح سپرد. مواکب و جنائب بر اثر برسید. اشارت راند تا لشکر هم از سر پاى و عوام‏الناس از هرجاى با سنگ فلاخن و قارورات نفط و آتش گرد
~~مساکن ایشان درآمدند و خانها را چون جگر مصیبت‏زدگان بسوختند و مناط سقوف آن ابنیه با بساط اغبر زمین موازى کردند و بدان خانها خود بل دودمان عالمى
~~بر باد دادند و قتلغ بیتکچى را بر عقب نوکر بفرستاد و خدم و حشم را از زن و فرزند رضیع و فطیم صحیح و سقیم صبیح و قبیح بر تیغ گذرانیدند. در سیاق این حال شمس‏الدین
~~میاق گریخته عازم بندگى حضرت شد و استعصاء سلجوق و قتل گماشتگان پادشاه در شنیع‏ترین صورتى عرضه داشت. محمدشاه دران چند روز بسیورغامیشى و
~~اجازت ازطرف مخصوص شده بود. از اثر این خبر او را بیاسا رسانیدند و حکم نافذ شد که امیر التاجو و تیمور با یک تومان لشکر مغول بشیراز آیند و آتش فتنه سلجوقى را
~~که موقد آن باد نخوت و عجب بوده بآب تیغ که سکون‌بخش نایرۀ فتنه است فرونشانند و از اصفهان و یزد و لور و کرمان مدد ]...[ التاجو باصفهان رسید انتهاج طریقه
~~حزم را پیش سلجوق فرستاد و پیغام داد که ما بحکم پادشاه با لشکرى انبوه که اجزا کوه از شکوه ایشان در زلازل و ]... [افتد عزم آن دیار داریم. اگر در بادرۀ
~~سهو و نسیان یا نادرۀ تیه و طغیان اعتراف مى‏کند و از غایلة یخربون بیوتهم بأیدهم وأیدی المؤمنین اجتناب مى‏کند تا از حضرت
~~ایلخانى خلعت عفو و استعطاف استعطا کنیم والّا فقد اعتذر من انذر ایلچى بعد از تبلیغ نکالى بلیغ یافت. از اطراف لشکر جمع کرد. التاجو با سلطان کرمان و علاءالدوله
~~اتابک یزد از آوازه وصول او سلجوقشاه با خزانه و لشکر حاضر بطرف خورشیف بیرون رفت و چند روزى آنجا توقف نمود. فزعان و ترسان و از باد خبر پرسان شحنه را
~~بداعیه توهمى بکشت و خادمى را بشحنگى موسوم فرمود و جهازات را مهیا داشت یعنى اگر از مقاومت عاجز آید بجهازات بر روى آب عبره کند و خود را بطرفى اندازد. خود
~~تمامت اهواء لشکریان پیش از مصارعه و مقارعه اختلاف یافت. چه دانستند که چشمۀ خورشید را بگل نتوان اندود و شوامخ جبال را بناخن نتوان کند. هر آینه
~~هرکرا آیینه بخت تیره و دیده امید خیره شد خیرخیر بمقناطیس جهل تیغ بلا را بخود کشد. چون التاجو با لشکر فرا رسیدند امیر مقرب‏الدین مسعود کی بنده خاندان اتابکى
~~بود با قضاة و ولاة و اکابر و مشاهیر و اعیان و معارف فوجى با اعلام و مصاحف و برخى با مطاربه و معازف مراسم استقبال و لوازم انزال رعایت کردند و از سیلاب قهر طوفان ایشان
~~بجودى استیمان پناهیدند و آستین عبودیه باز نوردیدند و دامن خدمت‏ چاک زدند و تزغو و علوفه و علفه لشکریان مرتب و معد داشتند. امیر التاجو ایشان را استمالت داد و لشکر را
~~که براى قتل و غارت آستین برزده و دامن در چیده بودند از تعرض ممنوع فرمود و عازم سواحل شد تا صید رمیده را در دام آورد. سلجوقشاه از خور طبع از خورشیف بر عزم اقتتال
~~کفره از خطه ممالک محروس عنان عزیمت بر یکران مراجعت معطوف گردانید. صباحى که از صدمت لشکر نور سپاه سیاه‏پوش شام منهزم شد در کازرون ملاقات افتاد. بعد از ترتیب مواقف
~~جدال چون مجلس رزم را از طرفین هنگامه گرم شد صفوف مقابل برگشتند و راه گیر و دار بر گشودند. لشکر مغول چون موج بحار زخار در جوش آمدند و دفعةً واحدةً حمله آورد. لشکر شول<342a>
~~و لور در مبداء حال متفرق شدند. سلجوقشاه هرچند در فر و سیت و شجاعت و نیزه‌گزاری دربتی داشت اما روز دولت خود چون لشکر برگشته دید و شب محنت مانند طلایه نکبت
~~معاینه لحظۀ با خواص ترکان و ممالیک سلجوقى تگ و پویى مى‏کرد و بیکلیک از وجوه خواص سلجوقى دران روز شجاعتى نمود کی روان رستم دستان و بیژن گیو بر وى آیت‏ و
~~إن یکاد خواندن گرفت. ناگاه مرکوب سلجوقشاه چون اندیشۀ او خطا کرد. یکى از غلامان پیاده گشت و او را برنشاند. چون‏ سوار گشت با بیکلیک و اعوان عنان برتافت
~~و پناه با محاصرۀ مسجد و تحصن بحصن جوار مرقد  شیخ الاولیاء قدّس‏اللّه روحه برد. درها بربستند و از اندرون و بیرون تیر و سنگ چون تگرگ ریزان گشت. مغولان برمدار
~~مسجد حلقه‌کردار ایستاده و غریو و استغاثت مومن و مشرک در یکدیگر پیوسته. سلجوقشاه ببالین مرقد آمد و بیک صدمت صندوق تربت را بشکست و دور انداخت
~~و گفت شیخا کار بتنگ آمد و نام بننگ بدل شد هنگام معونت و مددست. روایت است که شیخ اجازت داده تا هرگاه در کازرون حادثۀ نازل شود و کارى هائل روى نماید سبک
~~سنگ تربت را از جاى بردارید تا همت شیخ دافع آن واقعه گردد. روان شیخ دران روز بموافقت قضا مددى نکرد. بیکلیک از اقران مستثنى بود با سلجوقشاه گفت ضیق
~~مجال و غدر رجال چون عذر فرار ظاهر گشت زیادت ازین توقف مصلحت نیست. من بنده متعهد مى‏شوم که با چند سوار از تیار بحار محنت خود را بسلامت بر ساحل سلامت ]...[
~~بارى چون عروس مملکت را تطلیقات ثلث در عوض کابین خواهى داد بر جان عزیز کی موهبتى نفیس است چاره تکبیر نتوان زد. سلجوقشاه را اجل موعود رسیده بود ]...[
~~اگر خود را وجه خلاص توانى اندیشید اجازتست. بیکلیک و پسرش با چند معدود از خزانه عقود جواهر و نقود آنچه لایق حمل بود برداشتند. ناگاه چون نهنگان ]...[
~~جراحت‌یافته برون تاختند. علاءالدوله با لشکر بر اثر او روان شد. بیکلیک آواز داد کی در چنین روزى مردانرا از راه آسان باز نتوان گردانید بازگرد و بباد هوس
~~تمنى منمای و بقدم خود مصاف قضا بد مشو علاءالدوله سفاهت که لایق شرف و نباهت نباشد آغاز کرد و گفت صید از کمند شیران جان کجا برد و بغاث‏الطیور از چنگال
~~قهر بازى ببازى بازى بیرون نرود. بیکلیک در جواب یک چوبه تیر که پیکانش مسموم بود از شست گشاد داد بر دستش آمد و حقیقت جوابى چنان مسکت بود که تا روز نشور خاصیت نطق
~~از وى زایل گردانید. بازگشت در راه جیب حیاتش چاک شد و بدان زخم هلاک شد. بیکلیک در کنف شهامت بسلامت مال و جان ببرد. ببصره رسید و از آنجا ببلاد مصر پیوست و تا آخر
~~مرحب و مکرم زندگانى گذاشت. چون عمر هست جاه و تمول کجا رود و لشکر مغول قوت کردند و در مسجد آمدند و متحصنانرا از ترکان سلجوقى و اهالى کازرون بیکبار بدرجۀ شهادت
~~رسانیدند چنانک امروز چاهى که در جوار رباطست مدفن شهداست و سلجوقشاه را گرفته بیرون آوردند و دژبانان قلعه سپید روز روشن را پیش جهان‏بین او سیاه کردند
~~و آفتاب عمرش بزوال کسوف رسانیدند و مدت مملکت شش ماهۀ او بگذشت. چون روز دى و همچون شب دوش وذلک فى شهور سنة اثنى و ستّین و ستّمائه کار روزگار عجول
~~این است و گردش گردون برین که کلاه از فرق این مى‏رباید و بر تارک آن مى‏نهد و هوشمند و خردمند چگونه در تنفیذ عزمات جلیل و دقیق طرف احتیاط و تصوّن فروگذارد
~~تا در عاجل سغبۀ مرحمت دوست و سخرۀ شماتت دشمن گردد و در اجل از اکتساب ذکر جمیل و نیل مغفرت جزیل محروم ماند نَعُوذُ بِاللَّهِ من سُوءِ قَضائِه
#به پشت نهنگان گذشتن براب%~%به آید که در کار کردن شتاب
#اما خود کدام پادشاه صاحب دولت و ملوک نافذ ایالت با اتساع عرصۀ مملکت و جمعیت اسباب حشمت در مدة خروج پادشاه گیتى‏ستان
~~چنگیز خان و اوروغ او دم مخالفه و طغیان و مجاهره و عصیان زد که دولت روزافزون و طالع همایون ایشان او را ذلیل و حقیر نگردانید و لشکر تتار دمار از دیار ]...[
~~او برنیاورد. پس مطاوعت و انقیاد و ترک‏ مکاشرت و عناد براى امن و امان و سلامت جان و اعوان سمت وجوب دارد. چون سلجوق را بیاسا رسانیدند از دودۀ دولتیار و
~~جرثومۀ اقبال‌آثار سلغریان بجز اتابک ابش و سلغم دختران اتابک سعد کسى که وارث مملکت شدى نبود. سکه و خطبه بنام اتابک ابش مزین و معلى گشت در سنة اثنتین و
~~ستّین و ستّمائه. لشکر چون از کار سلجوقشاه فارغ شدند دَمور نوکر التاجو گفت شیراز را قتل عام باید کرد تا باز بر تمرد و عصیان اقدام ننماید. التاجو بدان رضا نداد
~~یاغى مجازات افتعال یافت چگونه ملکى چنین بى یرلیغ پادشاه تخریب توان کرد. پس مردم را شرایط تأمین و استمالت بجاى آورد. باسقاق نصب کرد و میاق را که ملتزم سمت
~~عقوق و ناسى سوابق حقوق گشته بیاسا رسانید و لشکر اطراف را اجازت انصراف داد و مشاهیر اکابر و وزرا و جماهیر امرا و کبرا عزم توجه بندگى حضرت کرد. بر جمله
~~نوبت دولت خاندان سلغرى بابش منتهی و منقطع شد و مملکت فارس که عرضى منیع طویل و ناحیۀ بسیط عریض است و ولایتها آبادان و قلعهاء حصین و کوهها متین بى‏کلفت
~~و مشقتى در قبضۀ تصرف و پنجۀ تملک پادشاهان مغول آمد و ازان تاریخ دست زده و پای مال بیگانگان شد و تا غایت در دست تجاذب اطماع طماع و احکام حکام مختلف
~~دست بدست محدود و آن رتق زیادت فتق مى‏گردد. بر جمله دولت سلغرى باندک باد مخالف‏ کنخل منقعر از بیخ دولت برآمد و آن نور آتش یکسر منطفى شد و آن ضوء
~~و ضیاء مختفى گشت اما کدام دولتخانه است که نچنین است یا نه چنین خواهد بود و در مرثیۀ سلغریان مجد همگر راست که بلبل مدحت‏سراى و طوطى شکرخاى آن خاندان بود
#کجاست مملکت سلغرى که غیرت برد%~%برو ممالک سامان و دولت ساسان
#چنان ز بیخ برآمد درخت آن دولت%~%که در خیال نیاید بخواب سایۀ آن
#نه قلعه ماند و نه گنج نه تخت ماند و نه تاج%~%نه اصل ماند و نه نسل باز ماند و نه جان
#خروش کوس نمى‏غرد از در و دهلیز%~%فغان ناى نمى‏آید از سر میدان‏
#نماند ازان همه آثار نیک بوى و اثر%~% نماند ازان همه کردار خوب نام و نشان
#هزار چشم بباید مرا کی خون گرید%~% بران شهان نکو سیرت نکو سامان
#تمام شد تاریخ سلغریان ملک فارس بحمد اللّه وحسن توفیقه والحمد
~~للّه ربّ العالمین والصّلوة والسّلام على رسوله محمّدٍ وآله وصحبه




